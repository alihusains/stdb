ID,ZIARAT_ID,PERSIAN,NAME
1,1,سلام بر تو اى ابا عبد الله، سلام بر تو اى فرزند رسول خدا، سلام بر تو اى فرزند امیر مؤمنان، و فرزند سرور جانشیان، سلام بر تو اى فرزند فاطمه سرور بانوان جهانیان، سلام بر تو اى خون خدا، و فرزند خون خدا و اى تنهاى مظلوم، سلام بر تو و جانهایى که به درگاهت فرود آمدند، از جانب من بر همگى شما سلام خدا براى همیشه، تا هستم و تا شب و روز باقى است اى ابا عبد الله، هرآینه عزایت بزرگ و سنگین شد، و مصیبت تو بر ما و بر همه اهل اسلام بس بزرگ گشت، و سنگین و بزرگ شد مصیبتت در آسمانها بر همه اهل آسمان، خدا لعنت کند امّتى را که بناى ستم و بیداد را بر شما اهل بیت بنیان‏ نهادند، و خدا لعنت کند قومى را که شما را از مقامتان دور کرد، و از مرتبه‏هایتان برکنار نمود، مرتبه‏هایى که خدا شما را در آنها جاى داد و خدا لعنت کند امّتى را که شما را کشتند و خدا لعنت کند آنان را که امکان و توان جنگ با شما را براى ایشان تدارک دیدند من بیزارى می‌جویم به سوى خدا و به جانب شما از ایشان و از شیعیان و پیروان و دوستدارانشان، اى ابا عبد الله من در صلحم ما کسیکه با شما صلح کرد، و در جنگم با کسیکه با شما جنگید تا روز قیامت، و خدا لعنت کند خاندان زیاد و خاندان مردان را و خدا همه بنى امیه را لعنت کند، و لعنت کند پسر مرجانه و عمر بن سعد و شمر را و لعنت کند امّتى را که مرکبها را زین کردند و لگام زدند و جنگ با تو را دنبال کردند، پدر و مادرم به فدایت همانا مصیبت بر من سنگین شد، از خدا که مقامت را گرامى داشت، و مرا به وسیله تو کرامت بخشید، درخواست می‌کنم، که خون‏خواهى تو را همراه پیشواى یارى شده از اهل بیت محمّد (درود خدا بر او و خاندانش) روزى من کند، خدایا به حق‏ حسین مرا نزد خود در دنیا و آخرت آبرومند قرار ده، اى ابا عبد الله من به خدا و رسولش و امیر مؤمنان، و فاطمه و حسن تقرّب می‌جویم، به دوستى تو و به بیزارى از کسیکه پایه‏گذارى کرد اساس این واقعه را، و بنا نهاد بر آن بنیانش را، و روان شد در ستم و بیدادش‏ بر شما، و شیعیان شما، از ایشان به سوى خدا و شما بیزارم و به خدا تقرّب می‌جویم، و پس از آن به شما نیز با دوستى نسبت به شما و دوستى نسبت به دوستان شما، و به بیزارى از دشمنانتان شما، و به بیزارى از دشمنانتان، و برپاکنندگان جنگ با شما، و به بیزاری از شیعیان و پیروان آنها، من در صلحم با کسیکه با شما صلح کرد، و در جنگم با کسیکه با شما جنگید و دوستم با کسیکه‏ شما را دوست داشت، و دشمنم با کسیکه شما را دشمن داشت، پس درخواست می‌کنم از خدا که مرا به معرفت و دوستان شما گرامى داشت‏ و بیزارى از دشمنان شما را نصیب من کرد، اینکه مرا در دنیا و آخرت با شما قرار دهد، و جایگاهم را نزد شما استوار بدارد، و از او می‌خواهم که مرا برساند به مقام ستوده‏اى که براى شما نزد خداست‏ و روزى کند خون‏خواهیام را به همراه امام هدایت‏گر آشکار و گویاى به حق از خاندان شما، و از خدا درخواست می‌کنم به حق شما و شأنى که براى شما نزد اوست، که عطا کند به من به خاطر مصیبت‏زدگیام به شما بر‌ترین چیزى را که عطا کند به مصیبت‏زده‏اى به خاطر مصیبتش، چه مصیبتى بزرگ است آن مصیبت، و چه عظیم است آن عزا در اسلام، و در همه آسمانها و زمین. خدایا در این‏جایگاه مرا از کسانى قرار ده، که از جانب تو به آنان درود و رحمت و آمرزش می‌رسد خدایا حیاتم را حیات] آمیخته به عشق [محمّد و خاندان محمّد، و مرگم را مرگ] در حال شیفتگى به [محمّد و خاندان محمّد قرار دهد خدایا این روز روزى است که به آن تبرّک جستند بنى امیّه، و فرزند جگرخوار، آن لعنت‏شده فرزند لعنت شده بر زبان تو و زبان پیامبرت (درود خدا بر او و خاندانش) در هر کجا و هر موقفى که پیامبرت (درود خدا بر او و خاندانش) در آن ایستاد. خدایا لعنت کن ابا سفیان، و معاویه و یزید فرزند معاویه را، که از جانب تو بر آنان‏ لعنت باد به جاودانگى جاودانها، و امروز روزى است که خوشحال شدند به این روز خاندان زیاد و خاندان مردان، بخاطر کشتن حضرت‏ امام حسین را (درود خدا بر او) خدایا پس لعنت و شکنجه‏ات را بر آنان دوچندان کن، خداى من‏ در این روز و در این‏جایگاه و همه روزهاى زندگیام به تو تقرّب می‌جویم، به بیزاریام از اینان‏ و لعنت بر ایشان، و به دوستى پیامبر و خاندان پیامبرت (درود بر او و ایشان) خدا لعنت کن نخستین ستمکارى را که به حق محمّد و خاندان محمّد ستم کرد، و آخرین کسى را که در این ستم از او پیروی نمود. خدایا لعنت کن جمعیتى را که با حسین کردند، و همراهى نمودند و پیمان بستند، و پیروى کردند بر کشتن‏ آن حضرت، خدایا همه آنان را لعنت کن سلام بر تو اى ابا عبد الله، و بر جانهایى که به درگاهت فرود آمدند، از جانتب من سلام خدا بر تو باد همیشه تا هستم و تا شب و روز باقى است‏ و خدا زیارت شما آخرین زیارت از سوى من قرار ندهد، سلام بر حسین و بر على بن الحسین‏ و فرزندان حسین، و یاران حسین آنگاه می‌گویى: خدایا اختصاص ده، اوّلین‏ ستمکار را از جانب من به لعنت، و آغاز کن به آن لعنت اولین را، سپس دومین و سومین و چهارمین را، خدایا یزید پنجم‏ آنان را لعنت کن، و لعنت کن عبید الله بن زیاد و پسر مرجانه و عمر بن سعد و شمر و خاندان ابو سفیان خاندان زیاد و خاندان مروان را تا روز قیامت خدایا سپاس تو را سپاس شکرگزاران بر مصیبت‏زدگى آنان، خداى را سپاس بر بزرگى عزایم، خدایا شفاعت حسین را در روز ورود] به قیامت [نصیبم کن، و ثابت بدار قدم صدق مرا نزد خود به همراه حسین‏ و یاران حسین، آنان‏که جانشان را در دفاع از حسین (درود بر او) بخشیدند,زیارت عاشورا
2,9,سلام بر تو اى وارث آدم، برگزیده خدا، سلام بر تو اى وارث نوح پیامبر خدا، سلام‏ بر تو اى وارث ابراهیم دوست خدا، سلام بر تو اى وارث موسى همسخن خدا، سلام بر تو اى وارث عیسى روح خدا، سلام بر تو اى وارث محمّد محبوب خدا، سلام‏ بر تو اى وارث على امیر مؤمنان ولىّ خدا، سلام بر تو اى وارث حسن شهید نواده رسول خدا، سلام بر تو اى فرزند رسول خدا، سلام بر تو اى فرزند بشارت‏دهنده و بیم‏دهنده‏ و فرزند آقاى جانشینان، سلام بر تو اى فرزند فاطمه بانوى بانوان جهانیان، سلام بر تو اى ابا عبد الله، سلام بر تو اى برگزیده خدا و فرزند برگزیده خدا، سلام بر تو اى خون خدا و فرزند خون خدا، سلام بر تو اى تنهایى که انتقام خونت گرفته نشد، سلام بر تو اى امام راهنما و پاک و بر ارواحى که به آستانت فرود آمدند، و در جوارت اقامت گزیدند، و همراه زائرانت وارد شدند، از من بر تو سلام‏ تا زنده‏ام، و تا شب‏وروز برپاست، همانا عزاى تو بزرگ شد، و سوگوارى در میان مؤمنان و مسلمانان و در همگى اهل آسمانها و ساکنان زمین عظیم گشت، همه ما از خدا بیم و به‏ سوى او باز مى‏گردیم، درودها و برکات و تحیّات خدا بر تو، و بر پدران پاک‏ و پاکیزه و نجیبت، و بر فرزندان راهنماى رهیافته آنان، سلام بر تو اى مولایم، و بر ایشان‏ و بر روح تو و روح آنان، و بر خاکت و بر خاکشان. خدایا رحمت و خشنودى‏ روح و ریحان بر آنان بیفکن، سلام بر تو، اى مولایم اى ابا عبد الله، اى فرزند خاتم انبیاء و اى فرزند آقاى جانشینان، و اى فرزند بانوى بانوان جهانیان، سلام بر تو اى شهید، اى فرزند شهید، اى برادر شهید، اى پدر شهیدان، خدایا از جانب من به حضرت او برسان، در این ساعت، و در این روز، و در این وقت، و در همه وقت، تحیّت بسیار و سلام، سلام و رحمت و برکات خدا بر تو، اى فرزند آقاى جهانیان و بر شهید شدگان با تو، سلامى پیوسته، به پیوستگى شب و روز، سلام بر حسین فرزند علىّ شهید، سلام بر على فرزند حسین شهید، سلام بر عبّاس فرزند امیر مؤمنان شهید، سلام بر شهیدان از فرزندان امیر مؤمنان، سلام بر شهیدان از فرزندان حسن، سلام بر شهیدان از فرزندان‏ حسین، سلام بر شهیدان از فرزندان جعفر و عقیل، سلام بر همه شهیدان‏ همراه آنان از مؤمنان خدایا بر محمّد و خاندان محمّد درود فرست، و از جانب من تحیّت بسیار و سلام فراوان به ایشان برسان‏ سلام بر تو اى رسول خدا، خدا شکیبایى‏ات را در مصیبت فرزندت حسین نیکو گرداند، سلام بر تو اى فاطمه، خدا شکیبایى‏ات‏ را در مصیبت فرزندت حسین نیکو گرداند، سلام بر تو اى امیر مؤمنان، خدا شکیبایى‏ات را در مصیبت فرزندت حسین نیکو گرداند، سلام بر تو اى ابا محمّد اى حسن مجتبى، خدا شکیبایى‏ات را در مصیبت برادرت حسین نیکو گرداند، اى مولاى من اى ابا عبد الله من مه‌مان خدا و مه‌مان تو، و پناهنده به خدا، و پناهنده به توام، براى هر مه‌مان و پناهنده‏اى پذیرایى‏ست، پذیرایى من در این وقت این است، که از خداى منزّه برتز بخواهى، که آزادى از آتش دوزخ را نصیبم کند، همانا او شنواى دعا و نزدیک و اجابت‏کننده است,زیارت تعزیه
3,2,سلام بر ولىّ خدا و حبیبش، سلام بر دوست خدا و نجیبش، سلام بر بنده‏ برگزیده خدا و فرزند برگزیده‏اش، سلام بر حسین مظلوم شهید، سلام بر آن دچار گرفتاریها و کشته اشکها، خدایا من گواهى مى‏دهم که حسین ولىّ تو و فرزند ولىّ تو، و فرزند برگزیده توست‏ حسینى که به کرامتت رسیده، او را به شهادت گرامى داشتى، و به خوشبختى اختصاصش دادى، و به پاکى ولادت‏ برگزیدى، و او را آقایى از آقایان، و پیشروى از پیشرویان، و مدافعى از مدافعان حق قرار دادى، و میراثهاى پیامبران را به او عطا فرمودى، و او را از میان جانشینان حجّت بر بندگانت قرار دادى، و در دعوتش جاى‏ عذرى باقى نگذاشت، و از خیرخواهى دریغ نورزید، و جانش را در راه تو بذل کرد، تا بندگانت را از جهالت و سرگردانى گمراهى برهاند، درحالى‏که بر علیه او به کمک هم برخاستند، کسانى‏که دنیا مغرورشان کرد، و بهره واقعى خود را به فرومایه‏‌تر و پست‏‌تر چیز فروختند، و و آخرتشان را به کمترین بها به گردونه فروش گذاشتند، تکبّر کردند و خود را در دامن هواى نفس انداختند، تو را و پیامبرت را به خشم‏ آوردند و اطاعت کردند از میان بندگانت، اهل شکاف‏افکنى و نفاق و بارکشان گناهان سنگین، و سزواران آتش را پس با آنان درباره تو صابرانه و به حساب تو جهاد کرد، تا در طاعت تو خونش ریخته شد و حریمش مباح گشت‏ خدایا آنان را لعنت کن لعنتى سنگین، و عذابشان کن عذابى دردناک، سلام بر تو اى فرزند رسول خدا، سلام‏ بر تو اى فرزند سرور جانشینان، شهادت مى‏دهم که تو امین خدا و فرزند امین اویى، خوشبخت زیستى، و ستوده درگذشتى، و از دنیا رفتى گم‏گشته، و مظلوم و شهید، گواهى مى‏دهم که خدا وفاکننده است آنچه را به تو وعده داده، و نابودکننده کسانى را که از یارى‏ات دریغ ورزیدند، و عذاب کننده کسانى را که تو را کشتند، و گواهى مى‏دهم که تو به عهد خدا وفا کردید و در راهش به‏ به جهاد برخاستى تا مرگ فرا رسید، پس خدا لعنت کند کسانى را که تو را کشتند، و به تو ستم کردند، و این جریان را شنیدند و به آن خشنود شدند خداى من تو را شاهد مى‏گیرم که من دوستم با آنان‏که او را دوست دارند، و دشمن با آنان‏ که با او دشمنند، پدر و مادرم فدایت اى فرزند رسول خدا، گواهى مى‏دهم که تو در صلبهاى بلندمرتبه‏ و رحمهاى پاک نورى بودى، جاهلیت با ناپاکیهایش تو را آلوده نکرد، و از جامه‏هاى تیره و تارش‏ به تو نپوشاند، و گواهى مى‏دهم که تو از ستونهاى دین، و پایه‏هاى مسلمانان، و پناهگاه مردم مؤمنى، و گواهى مى‏دهم که پیشواى نیکوکار، با تقوا، راضى به مقدرات حق، پاکیزه، هدایت کننده، و هدایت شده‏اى، و گواهى مى‏دهم که امامان‏ از فرزندانت، اصل تقوا، و نشانه‏هاى هدایت، و دستگیره محکم، و حجّت بر اهل دنیا هستند و گواهى مى‏دهم که من به یقین مؤمن به شمایم، و به بازگشتتان یقین دارم، براساس قوانین دینم، و عواقب عملم، و قبلم با قلبتان در در صلح، و کارم پیرو کارتان، و یارى‏ام براى شما آماده است، تا خدا به شما اجازه دهد، پس با شمایم نه با دشمنانتان، درودهاى خدا بر شما، و بر ارواح و پیکرهایتان، و بر حاضر و غایبتان، و بر ظاهر و باطنتان، آمین اى پروردگار جهانیان,زیارت اربعین
4,4,سلام بر خاندان یس، سلام بر تو اى دعوت‏کننده به سوى خدا، و آگاه به آیاتش، سلام بر تو اى باب خدا و سیاستمدار دینش، سلام بر تو اى خلیفه خدا و یاور حقّش، سلام بر تو اى حجّت خدا، و راهنما به سوى اراده‏اش، سلام بر تو اى تلاوت‏کننده کتاب خدا و تفسیرکننده‏اش، سلام بر تو در تمام ساعات شب‏ و روز، سلام بر تو اى بجا مانده خدا در زمینش، سلام بر تو اى پیمان خدا که آن را برگرفت و محکمش کرد، سلام بر تو اى وعده خدا که آن را ضمانت نمود، سلام بر تو اى پرچم برافراشته‏ و دانش سرریز، و فریادرس و رحمت گسترده، و وعده بى‏دروغ، سلام بر تو هنگامى‏که‏ بر مى‏خیزى، سلام بر تو زمانى‏که مى‏نشینى، سلام بر تو وقتى که مى‏خوانى و بیان مى کنى، سلام بر تو هنگامى‏که نماز مى‏خوانى و قنوت بجا مى‏آورى، سلام بر تو زمانى‏که رکوع و سجود مى‏نمایى، سلام بر تو وقتى که تهلیل و تکبیر مى‏گویى‏ سلام بر تو هنگامى که سپاس و استغفار مى‏نمایى سلام بر تو زمانى‏که صبح و شام مى‏کنى، سلام بر تو در شب هنگامى‏که مى‏پوشاند، و در روز وقتى‏که آشکار مى‏شود، سلام بر تو اى پیشواى امین، سلام بر تو اى‏ پیش نهاده آرزو شده، سلام بر تو به همه سلامها، تو را گواه مى‏گیرم اى مولایم، که گواهى مى‏دهم معبودى‏ جز خدا نیست، یگانه است و شریکى ندارد، و محمد بنده و فرستاده اوست، محبوبى جز او و اهل بیتش نیست‏ و تو را گواه مى‏گیرم اى مولایم، بر اینکه على امیر مؤمنان و حسن و حسین و على بن الحسین و محمد بن على و جعفر بن محمد و موسى بن جعفر، و على بن موسى و محمد بن على و على بن محمد و حسن بن على، حجّتهاى خدایند و گواهى مى‏دهم که تو حجّت خدایى شما آغاز و انجام هستید، و همانا بازگشت شما حق است، تردیدى در آن نیست، روزى که کسى را ایمانش سود نبخشد، که پیش از این ایمان نیاورده بود یا در ایمانش کسب خیرى نکرده بود، و گواهى مى‏دهم که مرگ، و ناکر و نکیر و زنده شدن و برانگیختن و صراط و کمینگاه و میزان و گره‏آوردن و حساب و بهشت و دوزخ و وعده تهدید به هر دو حق است‏ اى مولاى من، بدبخت شد کسى‏که با شما مخالفت ورزید، و خوشبخت شد کسى‏که از شما اطاعت کرد، پس گواه باش بر آنچه تو را بر آن گواه گرفتم، و من‏ دوست تو، و بیزار از دشمن توام، پس حق آن است که شما به آن خشنود شدید، و باطل آن است که شما از ان ناخشنود گشتید، و معروف آن است که‏ شما به آن امر فرمودید، و منکر آن است که شما از آن نهى کردید، پس نهاد من مؤمن به خداى یگانه بى‏شریک، و به رسول او، و به امیر مؤمنان و به شماست اى مولاى من، به آغاز و انجام شما، و یارى‏ام براى شما آماده، و دوستى‏ام نسبت به شما بى‏آلایش‏ است، اجابت فرما، اجابت فرما,زیارت آل یاسین
5,28,سلام بر آدم برگزیده خدا، سلام بر نوح پیامبر خدا، سلام بر ابراهیم دوست خدا سلام بر موسى همسخن خدا، سلام بر عیسى روح خدا، سلام بر تو اى رسول خدا سلام بر تو اى بهترین خلق خدا، سلام بر تو اى برگزیده خدا، سلام بر تو اى محمد بن عبد الله خاتم پیامبران، سلام بر تو اى امیر مؤمنان على بن ابیطالب، جانشین رسول خدا، سلام‏ بر تو اى فاطمه سرور بانوان جهانیان، سلام بر شما اى دو فرزندزاده پیامبر رحمت، و دو سرور جوانان‏ اهل بهشت، سلام بر تو اى على بن الحسین، سرور عبادکنندگان، و روشنى چشم بینندگان، سلام‏ بر تو اى محمد بن على، شکافنده دانش پس از پیامبر سلام بر تو اى جعفر بن محمد، راستگوى نیکوکار امین، سلام بر تو اى موسى بن جعفر، امام پاک و پاکیزه، سلام بر تو اى على بن موسى‏ الرضا امام پسندیده، سلام بر تو اى محمد بن على تقى، سلام بر تو اى على بن محمّد نقى‏ اندرزگوى امین، سلام بر تو اى حسن بن على، سلام بر وصى پس از او. خدایا درود فرست بر نورت، و چراغت، و نماینده نماینده‏ات، و جانشین جانشینت، حجّتت بر آفریدگانت، سلام بر تو اى دختر رسول خدا، سلام بر تو اى دختر فاطمه و خدیجه، سلام بر تو اى دختر امیر مؤمنان، سلام بر تو اى دخرت حسن و حسین، سلام بر تو اى دختر ولىّ خدا، سلام بر تو اى خواهر ولىّ خدا، سلام بر تو اى عمّه ولىّ خدا، سلام و رحمت و برکات خدا بر تو اى دختر موسى بن جعفر سلام بر تو، خدا بین ما و شما در بهشت شناسایى برقرار کند، و در گروهتان‏ محشور دارد، و بر حوض پیامبرتان واردمان نماید، و به ما با جام جدّتان، از دست على بن ابى طالب بنوشاند درودهاى خدا بر شما باد، از خدا خواستارم که به ما درباره شما خوشحالى و گشایش بنمایاند، و ما و شما را در گروه جدّتان‏ محمّد (درود خدا بر او و خاندانش) گرد آورد، و معرفت شما را از ما باز نگیرد، به راستى او سرپرستى تواناست. به درگاه‏ خدا به سبب دوستى شما، و بیزارى از دشمنانتان، و تسلیم بودن به خدا، تقرّب مى‏جویم، در حال خشنودى به آن، نه با انکار و تکبّر بلکه بر پایه یقین به آنچه محمد آن را آورده، و به آن خشنودم، به این امور خاطر تو را مى‏خواهم اى آقاى من، خدایا خشنودى‏ات‏ و خانه آخرت را مى‏خواهم، اى فاطمه درباره بهشت برایم شفاعت کن، به درستى که براى تو نزد خدا مقامى از مقامات بلند است. خدایا از تو مى‏خواهم، که سرانجام کارم را به خوشبختى ختم کنى، و آنچه را در آنم از دستم مگیرى، و جنبش و نیرویى جز به خداى والاى‏ بزرگ نیست. خدایا براى ما اجابت کن، و آن را به کرم و عزّتت و به رحمت و عافیّت بپذیر، و درود خدا بر محمّد و همه خاندان او، و بر آنان سلام، سلامى کامل، اى مهربان‏‌ترین مهربانان,زیارت حضرت معصومه(ع) در قم
6,39,سلام بر تو اى امین خدا بر روى‏ زمینش، و حجّت او بر بندگانش، سلام بر تو اى امیر مؤمنان [اگر این زیارت براى امام دیگر خوانده شود، «السلام علیک یا امیر المؤمنین» گفته نمى‏شود مؤلف شهادت مى‏دهم که تو در راه خدا آن‏چنان‏که باید جهاد کردى، و به کتابش عمل نمودى، و روشهاى پیامبرش (درود خدا بر او خاندانش) را پیروى کردى، تا خدا تو را به جوارش خواند، و با اختیاراتش تو را به جانب خود قبض روح نمود، و دشمنانت را ملزم به‏ حجت کرد، با آنچه توراست از حجتهاى رسا بر همه مخلوقاتش. خدایا قرار ده نفسم را آرام‏ در برابر تقدیرت، خشنود به قضاوتت، حریص به ذکر و دعایت، عاشق به برگزیده‏ دوستانت، محبوب در زمین و آسمانت، شکیبا بر نزول بلایت، سپاسگذار بر فزونى‏ نعمتهایت، یادکننده کامل عطاهایت، مشتاق به شادى دیدارت، توشه برگیرنده تقوا براى روز پاداشت، پیرو روشهاى اولیایت، جداکننده از اخلاق دشمنانت، غافل از دنیا به‏ سپاس و ثنایت خداى دلهاى‏ فروتنان، سرگردان به سوى توست، و راه‏هاى مشتاقان به درگاهت نمایان است، و نشانه‏هاى قاصدان کوى‏ات‏ پیداست، و دلهاى عارفان از تو هراسان است، و صداى خوانندگان به جانب تو بلند است، و درهاى‏ اجابت به رویشان گشوده، و دعاى آنکه با تو مناجات کرد مستجاب است، و توبه کسى‏که به سوى تو بازگشت پذیرفته است، و اشک کسى‏که از ترس تو گریه کرد مورد رحم است، و فریادرسى براى کسى‏که از تو فریاد خواست آماده است، و کمک براى کسى‏که از تو کمک خواست رایگان است، و وعده‏هایت براى بندگانت وفا شده، و لغزش آن‏که از تو پوزش خواست نادیده گرفته شده، و اعمال عمل‏کنندگان نزد تو محفوظ است، و روزیهایت از جانب تو به سوى مخلوقات‏ فرود آینده است، و بهره‏هاى فزون به سویشان پیوسته است، و گناهان آمرزش‏جویان آمرزیده است، و حاجات خلق نزد تو برآورده است، و جایزه‏هاى خواستاران، پیش تو کامل گشته است، و عایدات افزون‏ پیاپى است، و سفره‏هاى خواهندگان طعام آماده، و حوضهاى تشنگان لبریز است. خدایا دعایم را مستجاب کن، و ستایشم را بپذیر، و بین من و اولیایم جمع کن، به حق محمّد و على و فاطمه و حسن‏ و حسین، تو ولى‏نعمت و ‌‌نهایت آرزو و هدف امید منى در بازگشتگاه و محلّ اقامتم تو معبود و آقاو مولاى منى، دوستانمان را بیامرز، دشمنانمان را از ما بازدار، و از آزار ما غافلشان گردان، و کلمه حق را نمایان و و آن را بر‌تر کن، و کلمه باطل را بلغزان و آن را پست‏‌تر قرار ده، تو بر هرچیز توانایى‏,زیارتِ امین الله
7,25,گواهى مى‏دهم که معبودى جز خدا نیست، یگانه و شریکى ندارد، و گواهى که محمد بنده و فرستاده اوست سلام بر شما اى اهل بیت نبوّت، و جایگاه رسالت، و عرصه رفت‏وآمد فرشتگان، و مرکز فرود آمدن وحى‏ و معدن رحمت، و خزانه‏داران بهشت، و ‌‌نهایت بردبارى، و ریشه‏هاى کرم، و رهبران امّتها، و سرپرستان‏ نعمتها، و بنیادهاى نیکان، و استوانه‏هاى خوبان، و رهبران سیاسى بندگان، و پایه‏هاى کشورها، و درهاى‏ ایمان، و امینان خداى رحمان، و چکیده پیامبران، و برگزیده رسولان، و عترت بهترین گزیده پروردگار جهانیان‏ و رحمت و برکات خدا بر آنان باد، سلام بر پیشوایان هدایت، و چراغهاى تاریکى، و پرچمهاى پرهیزگارى، و صاحبان‏ خرد و دارندگان خد زیرکى، و پناهگاه مردمان، و وارثان پیامبران، و نمونه بر‌تر، و دعوت نیکو‌تر و حجّتهاى خدا بر اهل دنیا و آخرت و این جهان، و رحمت و برکات خدا بر آنان باد، سلام بر جایگاههاى‏ شناخت خدا، و مسکنهاى برکت خدا، و معدنهاى حکمت خدا، و نگهبانان راز خدا، و حاملان کتاب‏ خدا، و جانشینان پیامبر خدا، و فرزندان رسول خدا (درود خدا بر او و خاندانش)، و رحمت و برکات خدا بر آنان باد سلام بر دعوت‏کنندگان به سوى خدا، و راهنمایان بر خشنودى خدا، و استقراریافتگان در امر خدا، و کاملان‏ در محبّت خدا، و مخلصان در توحید خدا، و آشکارکنندگان امر و نهى خدا، و بندگان گرامى خدا آنان‏که به گفتار بر خدا پیشى نمى‏گیرند، و به دستورش عمل مى‏کنند، و رحمت و برکات خدا بر آنان باد، سلام بر پیشوایان‏ دعوت کننده، و پیشروان هدایت کننده، و سروران سرپرست، و مدافعان حمایت کننده، و اهل ذکر و صاحبان فرمان‏ و باقیمانه خدا و برگزیدگان او، و گروه و صندوق دانش حق و حجّت و راه و نور و برهان خدا، و رحمت و برکات خدا بر آنان باد، گواهى مى‏دهم که معبودى جز خدا نیست، یگانه است، و براى او شریکى نیست، چنان‏که خدا براى خویش گواهى داده، فرشتگانش و دانشمندان از بندگانش براى او گواهى دادند، معبودى جز او نیست، عزیز و حکیم است، و گواهى مى‏دهم که محمد بنده‏ برگزیده، و فرستاده پسندیده اوست، او را به هدایت و دین حق فرستاد، تا بر همه آیینها پیروزش گرداند هرچند مشرکان‏ ناخوش دارند، و گواهى مى‏دهم که شمایید پیشوایان راهنما، راه‏یافته، معصوم، مکرّم، مقرّب‏ پرهیزگار، راستگو، برگزیده، فرمانبردار خدا، قیام کننده به فرمانش، عمل کننده به خواسته‏اش‏ دست‏یافته به کرامتش، شما را با دانشش برگزید، و براى غیبش پسندید، و براى رازش انتخاب کرد، و به قدرتش اختیار کرد، و به هدایتش عزیز نمود، و برهانش اختصاص داد، و براى نورش برگزید، و به روحش تأیید فرمود و شما را پسندید براى جانشینى در زمینش، و دلایل محکمى بر مخلوقاتش، و یاورانى براى دینش، و نگهبانانى براى رازش، و خزانه‏دارانى‏ براى دانشش، و محل نگهدارى براى حکمتش، و مفسّران وحیش، و پایه‏هاى یگانه‏پرستى‏اش، و گواهانى بر خلقش‏ و پرچشمهایى براى بندگانش، و مراکز نورى در کشورهایش، و راهنمایانى بر راهش، خدا شما را از لغزشها حفظ کرد، و از فتنه‏ها ایمن داشت، و از آلودگى پاک کرد و پلیدى را از شما ببرد، و پاکتان نمود، پاک‏کردنى شایسته‏ پس شما هم عظیم شمردید، شوکتش را، و بزرگ دانستید مقامش را، و ستودید کرمش را، و ادامه دادید ذکرش را، و استوار نمودید پیمانش را، و محکم کردید گره طاعتش را، و در نهان و آشکار براى او خیرخواهى نمودید، و مردم را با حکمت و پند نیکو به راه او دعوت کردید، و جان خود را در خشنودى او نثار نمودید، و بر آنچه در کنار او به شما دررسید صبر کردید و نماز را بپا داشتید، و زکات پرداختید، و به معروف امر نمودید، و از منکر نهى کردید، و جهاد فى الله نمودید، آن‏گونه که شایسته بود، تا دعوتش را آشکار کردید، و واجباتش را بیان فرمودید، و حدودش را بر پا داشتید، و قوانین احکامش‏ را پخش نمودید، و روش او را انجام دادید، و در این امور از جانب خدا به مقام رضا دررسیدید، و تسلیم قضاى او گشتید و رسولان گذشته او را تصدیق نمودید، پس روگردان از شما خارج از دین، و ملازمتان ملحق شونده به شما، و کوتاهى کننده در حقّتان قرین نابودى است، و حق همراه شما و در شما و از شما و به سوى شماست، و شما اهل حق و سرچشمه آن هستید و میراث نبوّت نزد شماست، و بازگشت خلق به سوى شما، و حسابشان با شماست، و سخن جدا کننده حق از باطل‏ نزد شماست، آیات خدا پیش شما، و تصیمات قطعى‏اش در شما، و نور و برهانش نزد شماست، و امر او متوجه شماست، آن‏ که شما را دوست داشت، خدا را دوست داشته، و هر که شما را دشمن داشت خدا را دشمن داشته، و هر که به شما محبّت ورزید به خدا محبت ورزیده‏ و هرکه با شما کینه‏توزى نمود، با خدا کینه‏ورزى نموده است، و هرکه به شما چنگ زد، به خدا چنگ زده است شمایید راه راست‏‌تر و گواهان خانه فنا، و شفیعان خانه بقا، و رحمت پیوسته، و نشانه انباشته‏ و امانت نگاه داشته، و درگاه حقّى که مردم به آن آزموده مى‏شوند، آنکه به سوى شما آمد نجات یافت، و هرکه نیامد هلاک شد، شما مردم را به سوى خدا مى‏خوانید، و به وجود او راهنمایى مى‏کنید، و همواره در حال ایمان به او هستید، و تسلیم او مى‏باشید، و به فرمانش عمل مى‏کنید، و به راهش ارشاد مى‏نمایید و به گفته‏اش حکم مى‏کنید، هرکه شما را دوست داشت، خوشبخت شد، و هرکه شما را دشمن داشت به هلاکت رسید، و هر که شما را انکار کرد زیانکار شد و هرکه از شما جدایى‏ نمود گمراه گشت، هرکه به شما تمسّک جست به رستگارى رسید، و هرکه به شما پناه آورد ایمنى یافت، کسى‏که شما را تصدیق نمود سالم ماند، و هرکه متمسّک به شما شد هدایت یافت، کسى‏که از شما پیروز کرد، بهشت جاى اوست، و هرکه با شما مخالفت ورزید، آتش جایگاه اوست، هرکه منکر شما شد کافر است، و هر که با شما جنگید مشرک است و هر که شما را ردّ کرد، در پست‏‌ترین جایگاه از دوزخ است، گواهى مى‏دهم که این شأن و مقام درگذشته براى شما پیشى داشت‏ و برایتان در آینده زمان جارى است، و همانا ارواح و نور و سرشت شما یکى است، پاکیزه و پاک شد، برخى از آن از برخى‏ دیگر است، خدا شما را نورهایى آفرید، و گرداگرد، عرش خود قرار داد، تا با آوردشان به دنیا بر ما منّت نهاد، و قرارتان داد در خانه‏هایى‏ که اجازه داد رفعت یابند و نام او در آنها ذکر شود، و درودهاى ما بر شما قرار داد، و آنچه ما را از ولایت شما به آن‏ مخصوص داشت، مایه پاکى براى خلقت ما، و طهارت براى جان ما، و تزکیه براى وجود ما، و کفاره گناهان ماست، پس ما در نزد خدا از تسلیم شدگان به فضل شما، و شناخته‏شدگان به تصدیق جایگاه شما بودیم، خدا شما را به شریف‌ترین جایگاه گرامیان‏ و بر‌ترین منازل مقرّبان، و رفیع‏‌ترین درجات فرستادگان برساند، چنان‏که از پى‏رسنده‏اى به آن نرسد، و بالا رونده‏اى به آن راه نیابد، و سبقت‏گیرنده‏اى از آن پیشى نجوید، و طمع کننده‏اى در یافتن آن طمع نورزد، از آنچا که باقى نمى‏ماند ملک مقرّبى، و نه پیامبر مرسلى، و نه صدّیقى و نه شهیدى و نه دانایى و نه نادانى و نه پستى و نه والایى، و نه مؤمن‏ شایسته‏اى، و نه فاجر بدکارى، و نه گردنکش لجوجى، و نه شیطان نافرمانى، و نه خلق دیگرى که در این میان گواه باشد مگر اینکه خدا بر آنان بشناساند، جلالت امر شما، و عظمت مقام، و بزرگى شأن، و کامل بودن نور، و درستى مسندها و ثابت بودن مقام و شرافت موقعیت، و منزلت شما را نزد خویش، و کرامتتان را بر او، و خصوصیتى که نزد او دارید و نزدیکى مقامى که نسبت به او براى شماست، پدر و مادرم و اهل و مال و طایفه‏ام فداى شما، خدا و شما را گواه مى‏گیرم، که من به شما و به آنچه شما ایمان آوردید باور دارم، نسبت به دشمنتان و آنچه را شما به آن کفر ورزیدید کافرم، بینایم به مقام شما، و به گمراهى آنکه‏ با شما مخالفت کرد، دوستدار شما و دوستان شمایم، خشمناک نسبت به دشمنان شما و دشمن آنانم، در صلحم با هرکه با شما در صلح است‏ و در جنگم با هر که با شما جنگید، حق مى‏دانم آنچه را شما حق دانستید، و باطل مى‏دانم آنچه را شما باطل دانستید، به فرمان شمایم، عارف به حقّتان هستم برترى شما اقرار دارم، تحملّ کننده دانش شمایم، پرده‏نشین پیمان و حرمت شما مى باشم، به شما معترفم، به بازگشتتان مؤمنم، رجعتتان را تصدیق دارم‏ چشم به راه فرمان شمایم، در انتظار حکومت شما به سر مى‏برم، گیرینده گفته شما هستم، عمل کننده به فرمان شما مى‏باشم، پناهنده به شمایم، زائر شما هستم، ملتجى و پناهنده به قبر شمایم، خواهنده شفاعت به درگاه خداى عزّ و جلّ به وسیله شما مى‏باشم، و به سوى او به سبب شما تقرّب مى‏جویم، و مقدّم کننده شما پیش روزى‏ خواسته‏ام و حاجاتم و ارادتم در همه احوال و امورم، به نهان و آشکارتان، و حاضر وغائبتان، و اوّل و آخرتان ایمان دارم، و در همه اینها واگذارنده کار به شمایم، و در اینها به همراه شما تسلیم دلم‏ تسلیم شماست، رأیم تابع شماست، و یارى‏ام براى شما مهیّاست، تا زمانى که خدا دینش را به وسیله شما زنده کند، و شما را در ایّامش بازگرداند، و براى عدالتش آشکارتان نماید، و در زمینش پابر جایتان فرماید، پس با شمایم با شما، نه با غیر شما به شما ایمان آوردم، آخرى شما را دوست دارم، همانطور که اوّلین شما را دوست داشتم، به سوى خدا از دشمنانتان بیزارى مى‏جویم و و نیز بیزارى نمودم از جبت و طاغوت و شیاطین و گروه‌شان، آن ستم‏کنندگان به شما، و منکران حقّتان، و خارج‏شدگان از ولایتتان، و غصب‏کنندگان میراثتان، و شک‏کنندگان در حقانیتتان، و منحرف‏شوندگان از حضرتتان، و از هر آنچه‏ به غیر شما وارد در دین شده و از دین نیست، و از هر اطاعت شده‏اى جز شما، و از رهبرانى که مردم را به آتش دوزخ مى‏خوانند، پس خدا همیشه پابرجایم‏ بدارد، تا که زنده‏ام بر مولات و محبّت و دین شما، و به اطاعت از شما موفّقم فرماید، و شفاعت شما را نصیبم کند و مرا از برگزیدگان دوستان قرار دهد، و از پیروى‏کنندگان نسبت به آنچه شما به آن دعوت کردید، و مرا از آنانى قرار دهد که از آثار شما متابعت مى‏کنند و به راه شما مى‏روند، و به هدایت شما هدایت مى‏جویند، و در گروه شما محشور مى‏شوند، و در زمان رجعتتان دوباره به دنیا بازمى‏گردد، و در دولت شما به‏ فرمانروایى مى‏رسند، و در دوران سلامت کامل شما مفتخر مى‏گردند، و در روزگار شما اقتدار مى‏یابند، و فردا چشمشان به دیدار شما روشن مى‏شود، پدر و مادر و جان و خانواده و مالم فداى شما، هرکه آهنگ خدا کند، به وسیله شما آغاز مى‏کند، و هرکه او را به یکتایى پرستد، طریق توحیدش را از شما مى‏پذیرد، و هرکه قصد حق کند. به شما توجه مى‏نماید، اى سرورانم، نمى‏توانم ثناى شما را شماره کنم، و در امر مداح گفتن قدرت رسیدن به حقیقت شما را ندارم، و در مقام وصف نمودن، توانایى بیان منزلت شما در من نیست، و حال آنکه شما نور خوبان و هادیان نیکان و حجّتهاى خداى جبّارید، خدا با شما آغاز کرد، و با شما ختم مى‏کند، و به خاطر شما باران فرو مى‏ریزد و تنها براى شما آسمان را از اینکه بر زمین فرو افتد نگاه مى‏دارد، مگر با اجازه خودش، و به وسیله شما اندوه را مى‏زداید، و سختى را برطرف مى‏نماید، و نزد شماست آنچه را بر رسولانش نازل فرموده، و فرشتگانش به زمین فرود آورده‏اند، و به جانب جد شما (و به سوى برادرت) روح المین برانگیخته شد، خدا آنچه به شما عنایت کرده‏ به احدى از جهانیان مرحمت نفرموده، هر شرافتمندى در برابر شما سر به زیر انداخته، و هر متکبّرى در مقابل طاعت شما گردن نهاده، و هر جبّارى نسبت‏ به برترى شما فروتن گشته است، و هر چیزى براى شما خوار شده است، و زمین به نورتان روشن گشت، و رسیدگان به ولایت شما رستگار شدند با شما راه به سوى بهشت را مى‏توان پیمود، خشم حضرت رحمان است بر کسى‏که منکر ولایت شما شد، پدر و مادر و جان و اهل‏ و مالم فداى شما باد، یاد شما در قلوب یادکنندگان، و نامتان در نامها، و ت‌‌نهایتان در تن‏ها، و ارواحتان در ارواح، و جا‌‌نهایتان در جانها، و آثارتان در آثار، و قبرهایتان در قبرهاست، چه‏ شیرین است نامهایتان، و گرامى است جا‌‌نهایتان، و بزرگ است مقامتان، و عظیم است مرتبه بلندتان، و با وفاست پیمانتان، و راست است‏ وعده‏تان، سخن شما نور، و دستورتان راهنما، و سفارشتان تقوا، و کارتان، خیر، و روشتان‏ احسان و اخلاق و خویتان بزرگوارى، و کار و رفتارتان حق و راستى و مدارا، و گفتارتان حکم و حتم، و رأیتان‏ دانش و بردبارى و دوراندیشى است، اگر از خوبى یاد شود، آغاز و ریشه و شاخه و سرچشمه و جایگاه و نهایتش شمایید، پدر و مادر و جانم فداى شما، چگونه ثناى نیکوى شما را وصف کنم، و آزمایشهاى زیباى شما را بشمارم، خدا ما را به وسیله شما از خوارى‏ درآورد، و غمهاى غرق کننده را از ما زدود، و ما را از پرتگاه هلاکتها و آتش دوزخ رهانید، پدر و مادر و جانم فداى شما، خدا در پرتو دوستى شما، دستورات دینمان را به ما آموخت، و از دنیایمان آنچه که فاسد شده بود، اصلاح نموده، و به موالات شما دین کامل شد، و نعمت عظمت یافت و جدایى به گردهمایى رسید، و به مولات شما طاعت واجب شده‏ پذیرفته مى‏گردد، و براى شماست موّدت واجب، و درجات بلند، و مقام پسندیده، و جایگاه معلوم‏ نزد خداى عزّ و جلّ، و شرف عظیم، و رتبه کبیر، و شفاعت پذیرفته، اى پروردگار ما به آن‏چه نازل فرمودى ایمان آوردیم، و از پیامبر پیروى کردیم، پس ما را در شمار گواهان بنویس، اى پروردگار ما، دلهاى ما را پس از اینکه هدایت نمودى‏ منحرف مکن، و به ما از نزد خود رحمت ببخش، همانا تو بسیار بخشنده‏اى، منزّه است پروردگار ما، که وعده پروردگار ما امرى انجام یافته است‏ اى ولىّ خدا به درستى که بین من و خداى عزّ و جلّ گناهانى است که آنها را جز رضایت شما پاک نمى‏کند، پس به حقّ خدایى‏ که شما را امین بر راز خود قرار داد، و زیر نظر گرفتن، زندگى بندگانش را از شما خواست، و طاعت خود را به طاعت شما مقرون نمود، هرآینه بخشش گناهانم را از خدا بخواهید و شفیعان من شوید، که من فرمانبردار شمایم، کسى‏که شما را اطاعت کرد، خدا را اطاعت نموده، و هر که از شما نافرمانى نمود، خدا را نافرمانى‏ کرده است، و هرکه شما را دوست داشت، خدا را دوست داشته، و هر که شما را دشمن داشت خدا را دشمن داشته است. خدایا اگر من شفیعانى را به درگاه تو نزدیک‏‌تر از محمّد و اهل بیتش، آن خوبان و پیشوایان و نیکان مى‏یافتم، آنها را شفیعان خود قرار مى‏دادم پس به حقشّان که براى آنان بر خود واجب کرده‏اى، مرا در گروه عارفان به آنها و آشناى به‏ حقّشان، و در شمار رحم‏شدگان به شفاعت آن بزرگواران وارد کن، به درستى که تو مهربان‏‌ترین مهربانانى، و درود خدا بر محمّد و خاندان پاکش‏ و سلام خدا، سلامى بسیار، بر آنان باد، و خدا ما را بس است، و نیکو کارگشایى است,زیارت جامعه کبیره
8,31,"سلام بر تو اى وارث آدم برگزیده خدا، سلام بر تو اى وارث نوح پیامبر خدا سلام بر تو اى وارث ابراهیم دوست خدا، سلام بر تو اى وارث موسى همسخن‏ خدا، سلام بر تو اى وارث عیسى روح خدا، سلام بر تو اى وارث محمّد حبیب خدا، سلام بر تو اى وارث امیر مؤمنان ولىّ خدا، سلام بر تو اى‏ فرزند محمّد مصطفى، سلام بر تو اى فرزند على مرتضى، سلام بر تو اى فرزند فاطمه‏ زهرا، سلام بر تو اى فرزند خدیجه کبرى، سلام بر تو اى خون خدا و فرزند خون‏ خدا، و تنهاى ستمدیده، شهادت مى‏دهم که تو نماز بپا داشتى، و زکات پرداختى، و امر به معروف و نهى از منکر نمودى، و خدا و رسولش را اطاعت کردى، تا مرگ تو را دررسید، خدا لعنت کند ملتى را که تو را کشتند و لعنت کند مردمى را که به تو ستم نمودند و لعنت کند ملّتى را که این واقعه را شنیدند و به آن راضى شدند، اى مولاى من اى‏ ابا عبد الله، شهادت مى‏دهم که تو نورى بودى در صلبهاى شامخ، و رحمهاى پاکیزه جاهیت با ناپاکیهایش، آلوده‏ات نکرد، و به تو نپوشاند از جامه‏هاى تیره و تارش، و شهادت مى‏دهم که تو از ستونهاى‏ دین، و پایه‏هاى مردم با ایمانى، و شهادت مى‏دهم که تویى پیشواى نیکوکار با تقواى پسندیده پاکیزه هدایتگر و ره‏یافته‏ و شهادت مى‏دهم که امامان از فرزندانت ریشه تقوا، و نشانه‏هاى هدایت، و دستاویز محکم، و حجّت بر اهل دنیا هستند، و گواه مى‏گیرم خدا و فرشتگان و پیامبران و رسولاش را که من به شما ایمان دارم‏ و بر یقین به بازگشت شمایم، براساس قوانین دینم و عواقب عملم، و دلم تسلیم دل شما، و کارم پیرو کار شماست‏ درود خدا بر شما، و بر ارواح و اجساد و پیکرهایتان و بر حاضر و غایب و آشکار و باطنتان
سلام بر تو اى فرزند رسول خدا، سلام بر تو اى فرزند پیامبر خدا، سلام بر تو اى فرزند امیر مؤمنان، سلام بر تو اى فرزند حسین شهید، سلام بر تو اى شهید، سلام بر تو اى ستمدیده، و پسر ستمدیده، خدا لعنت کند امّتى را که تو را کشت، و خدا لعنت امّتى را که به تو ستم روا داشت و خدا لعنت کند امّتى که این واقعه را شنید و به آن رضایت داد
سلام بر شما اى اولیاى خدا و عاشقانش، سلام بر شما اى برگزیدگان خدا و دوستدارانش، سلام‏ بر شما اى یاران دین خدا، سلام بر شما اى یاران رسول خدا، سلام بر شما اى یاران‏ امیر مؤمنان، سلام بر شما اى یاران فاطمه سرور زنان جهانیان، سلام بر شما اى یاران ابى محمّد حسن بن على آن ولىّ خیرخواه، سلام بر شما اى یاران ابا عبد الله پدر و مادرم فداى شما، پاکیزه شدید، و پاکیزه شد زمینى که شما در آن دفن شدید، و به رستگارى بزرگى رسیدید، اى کاش منهم با شما بودم تا همراه شما به رستگارى مى‏رسیدیم
سلام بر تو اى فرزند امیر مؤمنان، سلام بر تو اى بنده شایسته، فرمانبردار خدا و رسول خدا، گواهى مى‏دهم که تو جهاد کردى و خیرخواهى نمودى و شکیبایى ورزیدى تا مرگ تو را دررسید خدا ستم‏کنندگان به شما را، از گذشتگان و آیندگان لعنت کند، و به هلاکتگاه دوزخ ملحق نماید",زیارتِ وارث
9,38,"به نام خدا که رحمتش بى‏اندازه است‏و مهربانى‏اش همیشگى
سلام بر آدم یارِ مخلص خدا از بینِ آفریدگانش درود بر شیث ولىّ خدا و بهترینِ بندگانش سلام بر ادریس که براى خدا حجّتِ او را بپا داشت درود بـر نـوح که دعـایش قرینِ اجابـت بود سـلام بر هـود که کمـک و یارىِ خـدا مَـدَدِ او بود درود بر صـالح که خـداوند تاج کـرامت بر سـرش نهاد سـلام بر ابراهـیم که خـدا مقـامِ خُلّـت و رفاقـت رابه او عـطا نمود درود بـر اسمـاعیل کـه خـداوند ذبـحى عظـیم از بهشت را فـداىِ او نمود سـلام بر اسحـاق که خـداوند پیامبرى را در نسـل او قـرار داد درود بر یعـقوب که خـداوند به رحـمت خود بینـائىِ چشـمش را به او بازگـرداند سلام بر یوسـف که خـداوند به عظـمتِ خود او را از قعـر چاه رهائى بخشید درود بر موسـى که خـداوند به قدرتِ خود دریا را برایـش شـکافت سلام بر هـارون که خـداوند پیامبـرى خود را به وى اختـصاص داد درود بر شعـیب که خدا او را بر اُمّـتش پیـروز نمود سلام بر داوود که خداوند از لغزش او درگذشت درود بر سلیمان که بخاطر شوکتش جنّ به فرمان او درآمد سلام بر ایّوب که خداوند او را از بیماریش شفا بخشید درود بر یونس که خداوند به وعده خود برایش وفا نمود سلام بر عُزَیر که خداوند او را پس از مرگش به حیات بازگردانید درود بر زکریّا که در رنج و بَلا شکیبا بود سلام بر یحیى که خداوند به سبب شهادت مقام و منزلتِ او را بالا برد درود بر عیسى روح خدا و کلمه او سلام بر محمّد محبوبِ خدا و یار مخلص او درود بر فرمانرواى مؤمنان على بن ابیطالب، که برادرىِ رسول خدا به وى اختصاص یافت سلام بر فاطمه زهراء دختر رسول الله درود بر حسن بن على وصىّ و جانشین پدرش سلام بر حسین که جانش را تقدیم نمود سلام بر آن کسى که در نهان و آشکار خدا را اطاعت نمود سلام بر آن کسى که خداوند شفا را در خاکِ قبرِ او قرار داد سلام بر آن کسى که (محلِّ) اجابتِ دعا در زیرِ بارگاه اوست سلام بر آن کسى که امامان از نسل اویند سلام بر فرزندِ خاتم پیامبران سلام بر فرزند سرور جانشینان سلام بر فرزند فاطمه زهراء سلام بر فرزند خدیجه کبرى سلام بر فرزند سدرة المنتهى، سلام بر فرزند جنّة المأوى، سلام بر فرزند زمزم و صفا سلام بر آن آغشته به خون، سلام بر آنکه (حُرمَتِ) خیمه گاهش دریده شد، سلام بر پنجمینِ اصحابِ کساء سلام بر غریبِ غریبان، سلام بر شهیدِ شهیدان، سلام بر مقتولِ دشمنان سلام بر ساکنِ کربلاء، سلام بر آن کسى که فرشتگانِ آسمان بر او گریستند، سلام بر آن کسى که خاندانش پاک و مطهّرند سلام بر پیشواى دین، سلام بر آنجایگاههاى براهین و حُجَجِ الهى، درود بر آن پیشوایانِ سَروَر سلام بر آن گریبان هاى چـاک شده، سلام بر آن لب هاى خشکیده، سـلام بر آنجان هاى مُستأصل و ناچار سـلام بر آن ارواحِ (از کالبد) خارج شده، سلام بر آن جسـدهاى عـریان و برهـنه، سـلام بر آن بدن هاى لاغر و نحیف سلام بر آن خون هاى جارى، سلام بر آن اعضاىِ قطعه قطعه شده، سلام بر آن سرهاىِ بالا رفته (بر نیزهها) سلام برآن بانوانِ بیرون آمده (از خیمهها)، سلام بر حجّتِ پروردگارِجهانیان سلام برتو (اى حسین بن على) و بر پدرانِ پاک و طاهِـرَت سلام برتو و بر فرزندانِ شهیدت سلام بر تو و بر خاندانِ یارى دهنده‌ات (به دین الهى) سلام بر تو و بر فرشتگانِ مُلازمِ آرامگاهت سلام بر آن کشته مظلوم سلام بر برادرِ مسمومش سلام بر على اکبر سلام بر آن شیر خوارِ کوچـک سلام بر آن بدن هاى برهـنه شده سلام بر آن خانواده اى که نزدیک (و همراه سَروَرشان) بودند سلام بر آن به خاک افتادگان در بیابانها سلام بر آن دور افتادگان از وطنها سلام بر آن دفن شدگـانِ بدون کفن سلام بر آن سرهاى جدا شده از بدن سلام بر آن حسابگر (اعمالِ خویش براى خدا) و شکیبا سلام بر آن مظلومِ بى یاور سلام بر آنجاى گرفته در خاکِ پاک سلام بر صاحـبِ آن بارگـاهِ عالى رتبه سلام بر آن کسى که ربّ جلیل او را پاک و مطهّر گردانید سلام بر آن کسى که جبرئیل به او مباهات مى نمود سلام بر آن کسى که میکائیل در گهواره با او تکلّم مى نمود سلام بر آن کسى که عهد و پیمانش شکسته شد سلام بر آن کسى که پرده حُرمَتش دریده شد سلام برآن کسى که خونش به ظلم ریخته شد سلام برآنکه با خونِ زخمهایش شست و شو داده شد سلام بر آنکه از جام هاى نیزهها جرعه نوشید سلام بر آن مظلومى که خونش مباح گردید سلام بر آنکه در ملأ عام سرش بریده شد سلام بر آنکه اهل قریهها دفنش نمودند سلام بر آنکه شاهرَگش بریده شد سلام بر آن مدافعِ بى یاور سلام بر آن مَحاسنِ بخون خضاب شده سلام بر آن گونه خاک آلوده سلام بر آن بدنِ جامه به غنیمت رفته سلام بر آن دندانهایی که با چوب خیزران زده شده سلام برآن سرِ بالاى نیزه رفته سلام بر آن بدن هاى برهنه و عریانى که در بیابانها (ىِ کربلاء) گُرگ هاى تجاوزگر به آن دندان مى آلودند، و درندگان خونخوار بر گِردِ آن مى گشتند سلام برتو اى مولاى من و برفرشتـگانى که بر گِـردِ بارگاه تو پَر مى کِشند، و اطرافِ تُربتـت اجتماع کرده‌اند، و در آستانِ تو طواف مى کنند، و براى زیارت تو وارد مى شوند سلام برتو من به سوى تو رو آورده‌ام، وبه رستگارى درپیشگاه تو امید بسته‌ام سلام بر تو سلامِ آن کسى که به حُرمتِ تو آشناست، و در ولایت و دوستىِ تو مُخلص و بى ریا است، و به سببِ محبّت و ولاى تو به خدا تقرّب جسته، و از دشمنانت بیزار است سلام کسیکه قلبش ازمصیبت تو جریحه دار، و اشکش به هنگام یادتو جارى است سلام کسیکه دردناک وغمگین وشیفته وفروتن است سلام کسیکه اگر باتو در کربلاء مى بود، باجانش (دربرابرِ) تیزىِ شمشیرها از تو محافظت مى نمود، و نیمه جانش رابه خاطر تو بدست مرگ مى سپرد، و دررکاب تو جهاد می‌کرد، و تو را برعلیه ستمکاران یارى داده، جان وتن ومال وفرزندش رافداى تو مى نمود، وجانش فداى جان تو، وخانواده‌اش سپربلاىِ اهل بیت تومى بود اگرچه زمانه مرابه تأخیر انداخت، ومُقدَّرات الهى مراازیارىِ تو بازداشت، و نبودم تاباآنانکه باتو جنگیدند بجنگم، و با کسانیکه با تو اظهار دشمنى کردند خصومت نمایم، (درعوض) صبح و شام برتو مویِه می‌کنم، و به جاى اشک براى تو خون گریه می‌کنم، ازروى حسرت و تأسّف و افسوس بر مصیبت هائى که بر تو وارد شد، تاجائى که از فرط اندوهِ مصیبت، وغم و غصّه شدّتِ حزن جان سپارم گواهى می‌دهم که تو نماز رابپاداشتى، وزکات دادى، وامربه معروف کردى، واز منکر وعداوت نَهى نمودى، واطاعتِ خداکردى ونافرمانى وى ننمودى، وبه خدا و ریسمان اوچنگ زدى تا وى را راضى نمودى، و از وى درخوف و خشیَت بوده نظاره گر ِاو بودى، و او را اجابت نمودى، و سنّتهاى نیکو بوجود آوردى، و آتشهاى فتنه را خاموش نمودى، و دعوت به هدایت و استقامت کردى، و راههاى صواب و حقّ را روشن و واضح گرداندى، و در راه خدا بحقّ جهاد نمودى وفرمانبردارِخداوند، و پیرو جدّت محمّدبن عبدالله بودى، و شنواى کلام پدرت على بودى، و پیشى گیرنده به (انجامِ) سفارش برادرت امام حسن بودى و رفعت دهنده پایه شرافتِ دین، و خوار و سرکوب کننده طغیان، و کوبنده سرکشان، وخیرخواه و نصیحت گرِ اُمّت بودى، درهنگامى که در شدائدِ مرگ دست و پا می‌زدى، و مبارزه کننده با فاسقان بودى، وقیام کننده باحُجَج و براهین الهى، و ترحُّم کننده بر اسلام ومسلمین بودى یارى گرِ حق بودى، در هنگام بلاء شکیبا و صابر، حافظ و مراقب دین، و مدافع حریم آئین بودى  (طریقِ) هدایت را حفظ نموده یارى می‌نمودى، عدل و داد را گسترش داده و وسعت مى بخشیدى، دین و آئینِ الهى رایارى نموده آشکارمى نمودى، یاوه گویان را (ازادامه راه) بازداشته جلوگیرى می‌کردى، حقّ ضعیف را از قوى باز می‌ستاندى، در قضاوت و داورى بین ضعیف و قوى برابر حُکم می‌نمودى تو بهار ِسر سبز ِیتیمان بودى، نگاهبان و حافظ مردم بودى، مایه عـزّت و سرافرازى اسلام، معدنِ احکام الهى، هم پیمان نیکى و احسان بودى پوینده طریقه جدّ و پدرت و در سفارشات و وصایا همسانِ برادرت بودى، وفادار به پیمانها، داراى سجایاىِ پسندیده، و باجود و کَرَمِ آشکار بودى، شب زنده دار (به عبادت) در دلِ شبهاىِ تاریک، معتدل ومیانه رودرروشها، باسجایاواخلاقِ کریمانه، داراى سوابقِ باعظمتوارزشمند، داراى نَسَبِ شریف، وحَسَبِ والا، بادرجات ورتبه هاىِ رفیع وعالى، مناقب وفضائلِ بسیار، سِرِشتهاو طبیعتهاى مورد ستایش، و با عطایا و مواهبِ بزرگ بودى،  حلیموصبور، هدایت شده، بازگشت کننده بسوى خدا، باجود و سخاوت ـ دانا ـ توانا و قاطع، پیشواى شهید، بسیارنالان وگریان در پیشگاه خداوند، محبوب و باهیبت بودى تو براى پیامبر که درودخدابراووآل اوبادفرزند، و براى قرآن پشتوانهنجات دهنده، و براى امّتِ اسلام بازوى توانا، ودرطاعتِ حقّ کوشا بودى توحافظِ عهد وپیمانِ الهى، دورى کننده ازطُرُقِ فاسقان بودى، و توآنچه درتوان داشتى (براى اِعلاءِکلمه حقّ) بذل نمودى، داراى رکوع و سجود طولانى بودى تو مانند کسیکه ازدنیا رخت برخواهد بست ازآن روگردان بودى، و مانندکسانیکه ازدنیا در وحشت و هراس بسر می‌برند به آن نگاه می‌کردى، آرزوهایت از (تعلّق به) دنیا بازداشته شده، و همّت و کوششت از زیوردنیا رو گردانده بود، دیدگانت از بهجت و سروردنیا بربسته، واشتیاق و مِیلَت به آخرت شهره آفاق است، تا آنکه جور و ستم دستِ تعدّى دراز نمود، وظلم وسرکشى نقاب از چهره برکشید، وضـلالت و گمـراهى پیروان خویش را فرا خواند با آنـکه تو در حَرَمِ جدّت متوطّن بودى، و از ستمکاران فاصله گرفته بودى، و مُلازمِ منزل ومحرابِ عبادت بوده، واز لذّتها وشهوات دنیوى کناره گیربودى، وبرحسب طاقت و تَوانَت مُنکَر رابا قلب وزبانت انکار مى نمودى، پس ازآن علم ودانشت اقتضاى انکارِ آشکار نمود، و برتو لازم گشت لازم نمود بابدکاران رویاروى جهادکنى بنابراین درمیان فرزندان و خانواده‌ات، و پیروان و دوستانت روانه شدى، وحقّ وبرهان را آشکارنمودى، وباحکمت وپندواندرزِ نیکو (مردم را) بسوىِ خدا فراخواندى، وبه برپادارىِ حدودِ الهى، و طاعتِ معبود امر نمودى، و از پلیدىها و سرکشى نهى فرمودى ولى آنهابه ستم ودشمنى رویاروىِ تو قرار گرفتند پس تو نیزباآنان به جهاد برخاستى پس ازآنکه (حقّ را) به آنان گوشزد نمودى آنها رابه عـذابِ الهى تهدید نمودى و حجّت را بر آنها مؤکّد فرمودى ولى عهد و پیمان وبیعت تو را شکستند و پروردگار تو جدّت را بخشم آوردند و با تو ستیز آغازیدند پس توبه جهت زد و خورد و پیکار استوار شدى ولشکریان فاجر راخورد و آسیا نمودى ودرگَرد وغُبار ِنبرد فرو رفتى وچنان با ذوالفقار جنگیدى، که گویا علىّ مرتضى هستى پس چون تورابا قلبى مطمئن، بدون ترس و هراس یافتند، شرورِ مکر و حیله‌شان رابرتو برافراشتند واز درِ نیـرنگ و فساد باتو قتال نمودند وآن ملعون لشکریانش رافرمان داد، تاتورا ازآب و استفاده آن منع نمودند و با توقتال نمودند، و به جنگ و مبارزه با تو شتافتند، و تیرهاو خدنگهابسوى توپرتاب نمودند، و براى استیصال و ناچار نمودن تو دست دراز کردند، و حُرمتى براى تو مراعات نکردند، و ازهیچ گناهى درموردتو خوددارى ننمودند، چه درکشتن آنهادوستانت را، و چه درغارت اثاثیه خیمههایت  (بارى) تودرگَرد وغُبارهاى جنگ پیش تاختى، وآزارواذیّتهاى فراوانى تحمّل نمودى آنچنانکه فرشتگانِ آسمانها ازصبر و شکیبائى توبه شگفت آمدند پس دشمنان از همه طرف به تو هجوم آوردند، و تورا به سبب زخمها و جراحتها ناتوان نمودند و راه خلاص ورفتن برتو بستند، تاآنکه هیچ یاورى برایت نماند ولى توحسابگر (عمل خویش براى خدا) و صبوربودى، اززنان وفرزندانت دفاع وحمایت می‌نمودى، تاآنکه تورااز اسبِ سوارى‌ات سرنگون نمودند پس بابدن مجروح برزمین سقوط کردى، درحالیکه اسبها تورابا سُم هاى خویش کوبیدند، وسرکشان باشمشیرهاى تیزِشان برفرازت شدند، پیشانىِ تو به عرقِ مرگ مرطوب شد، و دستانِ چپ و راستت به باز و بسته شدن در حرکت بود پس گوشـه نظرى به جانب خِیام و حَرَمَت گرداندى، در حالیکه از زنان و فرزندانت (روگردانده) به خویش مشـغول بودى اسبِ سوارى‌ات با حال نفرت شتافت، شیـهه کشان و گریـان، بجانبِ خیمهها رو نمود پس چون بانوانِ حَرَم اسبِ تیز پاى تو را خوار و زبون بدیدند، و زینِ تورابراو واژگونه یافتند، ازپسِ پردهها (ىِ خیمه) خارج شدند، درحالیکه گیسوان برگونه هاپراکنده نمودند، بر صورتها طپانچه مى زدندو نقاب ازچهره هاافکنده بودند، وبصداى بلندشیون می‌زدند، و ازاوجِ عزّت به حضیض ذلّت درافتاده بودند، وبه سوىِ قتلگاه تو مى شتافتند دره‌مان حال شِمرِملعون برسینه مبارکت نشسته وشمشیرخویش رابرگلـویت سیراب می‌نمود بادستى مَحاسنِ شریفت را درمُشت می‌فِشرد  (وبادست دیگر) باتیغِ آخته‌اش سراز بدنت جدامى کرد تمامِ اعضاوحواسّت ازحرکت ایستاد نَفَسهاىِ مبارکت درسینه پنهان شد وسرِمقدّست برنیزه بالارفت اهل وعیالت چون بردِگان به اسیرى رفتند ودرغُل وزنجیرآهنین برفرازجهازِشتران دربندشدند، گرماى (آفتابِ) نیمروز چهرههاشان مى سوزاند، درصحراها وبیابانها کشیده می‌شدند، دستانشان به گَردَنهازنجیرشده، درمیان بازارها گردانده می‌شدند اى واى براین سرکشان گناهکار! چه اینکه باکُشتنِ تواسلام را کُشتند ونمازوروزه (خدا) رابدون یاوررهانمودند وسُنّتهاواحکام (دین) راازبین برده شکستند و پایه هاىِ ایمان را منهدم نمودند و آیاتِ قرآن را تحریف کرده در (وادىِ) جنایت وعداوت پیش تاختند براستى رسولِ خدا «که درودخدابراو وآل اوباد» (با شهادتِ تو) تنهاماند! (یامظلومواقع شد) وکتاب خداوندِعزّوجلّ مَتروک گردید وآنگاه که تومقهور و مغلوب گشتى، حقّ وحقیقت موردِخیانت واقع شد وبه فقدانِ توتکبیرِخداوکلمه توحید، حراموحلالِ دین، وتنزیل وتأویلِ قرآن جملگى ازبین رفت و پس ازتو تغییروتبدیلِ (احکام)، کفرو اِلحاد وبى سرپرستىِ دین، هوىوهوس هاوگمراهیها، فتنهها و باطلها جملگى (برصفحه روزگار) ظاهرشد پس پیکِ مرگ نزدِ قبرِجدّت رسول خدا «که رحمتِ بى پایانِ خداوندى براووآلِ اوباد» ایستاد، وبااشکِ ریزان خبرِمرگِ تورابه وى داد، و اینگونه گفت که: اى رسولِ خدا! دخترزاده جوانمردت شهید شد، خاندان وحَریمَت مُباح گردید، پس ازتو فرزندانت به اسیرى رفتند، و وقایع ناگوارى به عترت وخانواده‌ات واردشد پس (از شنیدنِ این خبر) رسول خدا مضطرب وپریشان گردید، و قلبِ هراسناکَش بگریست، وفرشتگان وانبیاء (بخاطـر مصیبتِ تو) او راتسلـیت وتعـزیت گفـتند و مادرت زهـراء (ازانـدوهِ مصیبـتِ تو) دردنـاک شد و دستـه هاىِ ملائکه مقـرّبین در آمد و شد بودند پـدرت امیرمؤمنـان راتعزیت می‌گفتند مجالسِ ماتم وسوگوارى براىِ تو در اعلاعلیّین برپا شد و حورالعین به جهت تو به سر و صورت زدند (در عزاىِ تو) آسمان و ساکنانش، بهشتها و نگـهبانانش، کوهها و کوهپایهها، دریاها و ماهیانش، شهرمکّه و پایههایش، فردوسها و جوانانش، خانه کعبه و مقام ابراهیم، و مشعرالحرام، و حلّ و حَرَم جملـگى گریستند بار خدایا! به حُرمتِ این مکـانِ رفـیع، بر محمّد و آلِ او رحـمت فرست، و مرا در زمره آنان محـشور فرما، و به شفـاعت و وساطتِ آنها مرا داخلِ بهشت گردان بار خدایا! من به تو توسّل مى جویم اى سریعـترینِ حسابگران، و اِى بخشـنده ترینِ کَـریمان، و اِى فرمانـرواى حـاکمان، به (حقِّ) محمّد آخرینِ پیامبران، و فرستاده تو بسوىِ تمامِ جهانها، و به (حقِّ) برادرش و پسرعمویش آن بلند پیشانىِ میان پُر، آن دانشمندِ عالى مرتبه، یعنى علىّ فرمانـرواىِ مؤمنان، و به (حقِّ) فاطمه سـروَرِ بانوانِ جهانیان، و به (حقِّ) حسـنِ مجتـبى که پاک و مبرّا و پناهگـاه مُتّقین اسـت، و به (حقِّ) أبی عبدالله الحسین گـرامیترینِ شهداء، و به (حقِّ) فرزنـدانِ مقتولش، و خانـواده مظـلومش، و به (حقّ) على بن الحسـین زیورِ عابدان، و به محمّد بن علـى قبـله توبه کنندگان، و جعفر بن محمّد راستگـوترینِ صادقان، و موسى بن جعفر آشکار کننده دلائل و براهین، و على بن موسى یاورِ دین، و محمّد بن على اُسوه و الگوىِ هدایت شونـدگان، و على بن محمّد زاهـدترینِ پارسایان، و حسـن بن على وارثِ جانشینان، و حُجّتِ خدا بر تمامِ آفریدگان، اینکه درود فرستى بر محـمّد و آلِ او، آن راستـگویانِ نیـکوکار، هـمان آلِ طه و یس و اینکه مرا در قیامت از کسانى قرار دهى که (از عذابِ تو) ایمن و با آرامشِ خاطر و رستگار و مسرور و بشارت یافـته‌اند بارخدایا! (نامِ) مـرا در زُمـره مسلـمین نگاشته، و مرا به صالـحین ملـحق فرما و نامِ مرا بر زبان اُمّتهاى آتیه نیکو قرار ده، و مـرا بر علـیه ظالمین یارى ده، و از مکرِ حسـودان حفـظ فرما، و (نیـز) حیله حیـله گران را از من برگـردان، و دست ستمـکاران را از مـن (دور) نگهدار، و بینِ من و آن سـرورانِ با میمنت در اعلاعلیّین جمع بفرما، همراه باکسانیکه برآنها اِنعام فرمودى یعنى پیامبران، وراستگویانِ درعملوگفتاروشهداء و نیکویان، به رحمتت اى مهربانترینِ مهربانان بارخدایا! تورا سوگند می‌دهم به حقّ پیامبرِ معصومت، و به حقّ حُکمِ حتمى و قطعى‌ات، و به حقّ نهىِ پنهانى‌ات، و بحقّ این آرامگاهى که (مردم از هرطرف به جهت زیارت) بر او گِرد مى آیند، واین امامِ معصومِ مقتولِ مظلوم در جانبِ آن تکیه زده، اینکه غم و غصّهها را از من برطرف فرمائى، و شُرورِ قضا و قَدَرِ حتمى را از من برگردانى، و مرا از آتش (عذابت) که داراى بادهاى سوزان است پناه دهى (و نگاهدارى) بارخدایا! مرا با نعمت خود بپوشان (یا بزرگ گردان)، و به عطایاى خود راضى وخوشحال فرما، وبه جود و کَرَمَت مرا بپوشان، و از مکر و انتقام خود دورَم ساز بارخدایا مرا از لغزش و خطا حفظ فرما، و در گفتاروکردار به راه صحیح هدایتم فرما، و در مدّت زندگى‌ام وسعت ده، و مرا از دردها و بیماریها عافیت بخش، ومرابه موالىوسرورانم برسانوبه فضل (وکَرَمِ) خویش مرابه بالاترینِ آرزوها نائل فرما بارخدایا برمحمّد و آلِ او رحمت فرست و توبه مرا قبول فرما، و بر اشکِ چشمم ترحّم نما، و لغزش مرا چشم پوشى فرما، و حُزن واندوه مرا زائل کن، و گناهم را برمن ببخشاى، و خاندان و نسلِ مرا برایم اصلاح فرما بارخدایا در این مشهدِوالامقام و در این محلّ گرامى، برایم وامَگُذار گناهى را مگرآنکه ببخشى، و نه عیبى را مگر آنکه مستورنمائى، و نه غم وغصّه اى را مگربرطرف فرمائى، و نه رزقى را مگر گسترش دهى، ونه قدر و منزلتى را مگر باقى بدارى، ونه فسادى را مگر اصـلاح فـرمائى، ونه آرزوئى را مگرنائل کنى، ونه دعائى را مگر اجابت فرمائى، ونه تنگنائى را مگر بگشائى، ونه امور مُتشتّتى را مگر جمع و برقرار نمائى، ونه امرى را مگر تمام فرمائى، ونه مالى را مگر فراوانى بخشى، ونه خُلق وصفتى را مگرنیکوگردانى، ونه انفاقى را مگرجایگزین فرمائى، ونه حالى را مگر آباد فرمائى، ونه حسودى را مگر ذلیل نمائى، ونه دشمنى را مگر هلاک گردانى، ونه شرّى را مگر منع فرمائى، ونه بیماریى رامگرشفابخشى، ونه (امرِ) دورى را مگر نزدیک فرمائى (ودردسترسم قراردهى)، ونه تفرّق واختلالى رامگرجمع (و اصلاح) نمائى، ونه خواهشى خواسته اى را مگر عطا فرمائى بارخدایا! من از تودرخواست می‌کنم خیرِ دنیا و ثوابِ آخرت را، بارخدایا! مرا به سبب حلالت از حرام مستغنى کن، وبه فضل و احسانـت از جمیع خلق بى نیاز فرما، بارخدایا! از تو درخواست می‌کنم دانشى مفید، قلبى خاشع، یقینى سلامت بخش، عملى صالح و پاک، صبرى زیبا، و اجرى عظیم را بارالها! شکر نعمتت برمن را روزیَم کن، و احسان و کَرَمَت برمن زیاد فرما، و گفته مرا درمیان مردم شنوده نما، و عمل مرا به نزد خویش بالا بَر، و سنّت باقیمانده مرا در امورِ خیر مورد پیروى قرارده، و دشمنم را خوار و ذلیل گردان بارخدایا! بر محمّدوآلِ او که نیکانند، درتمامى لحظات شبانه روز رحمت فرست، و مرا از شرّ بَدان محفوظ بدار، و از (کثافاتِ) گناهان و سنگینىِ وِزر و وَبال پاک و مبرّا گردان، واز آتش (عذابت) پناهم ده، و در سراى جاوید واردفرما، و (گناهانِ) مرا و تمامى خواهران و برادران مؤمنِ مرا ببخشاى، به رحمتت اى مهربان‌ترین مهربانان",زیارت ناحیه مقدسه
10,15,"سلام بر تو اى آزموده شده، آن‏که تو را آفرید آزمودت، پس تو را به آنچه آزمود شکیبا یافت، من از صمیم قلب به تو ایمان دارم و بر آنچه پدر بزرگوارت و جانشینش (درود خدا بر آن دو باد) آوردند بردبارم و از تو مى‏خواهم‏ از آنجا که مومن به تو هستم مرا به گروندگان آن دو ملحق سازى تا دلشاد گردم، پس گواه باش‏ که همانا من تنها به ولایت تو و ولایت اهل بیتت (که درود خدا بر همه آنان باد) پاک گشته و دلگرمم
سلام بر تو اى آزموده شده، آزمودت آن‏که تو را آفرید پیش از آفریدنت در دنیا، و در آن آزمون شکیبا بودى و ما دوستان و تصدیق‏کنندگان توییم، و به‏ همه آنچه پدر بزرگوارت (درود خدا بر او و خاندانش باد) و جانشینش (درود بر او) آوردند سر مى‏سپاریم‏ خدایا! از تو مى‏خواهیم ازآن‏رو که تصدیق‏کنندگان آن بزرگواران بودیم ما را به خاطر این باور به درجه والا برسانى، تا خود را بشارت دهیم که پاک گشتیم به ولایت آنان (درود بر آنان)",زیارت حضرت زهرا(س) در روز یکشنبه
11,14,سلام بر شجره نبوت، و درخت تنومند هاشمى، درخت تابان و بارور به برکت نبوّت و خرّم و سرسبز به حرمت امامت، و بر دو آرمیده در کنارت آدم و نوح (درود بر آنها باد). سلام بر تو و بر اهل بیت‏ پاک و پاکیزه‏ات، سلام بر تو و بر فرشتگان حلقه‏زننده بر دورت و گرد آمده بر قبرت، اى مولاى من اى امیر مؤمنان، امروز روز یکشنبه و روز تو و به نام توست و من در این روز میهمان‏ و پناهنده به توام، ایى مولاى من از من پذیرایى کن و مرا پناه ده، چه همانا تو کریمى و مهمان‏نوازى را دوست مى‏دارى و از سوى‏ خدا مأمور به پناه دادنى، پس برآور خواهشى را که براى آن در این روز بسوى تو میل نمودم و آن را از تو امید دارم، به حق مقام والاى خود و جایگاه بنلد اهل بیتت نزد خدا و مقام خدا نزد شما، و بحق پسر عمویت رسول خدا که خدا بر او و خاندانش همه و همه درود و سلام فرستد,زیارت حضرت امیرالمومنین(ع) در یکشنبه
12,19,سلام بر شما اى دوستان خدا، سلام بر شما اى حجتّهاى خدا، سلام بر شما اى نور خدا در تاریکیهاى زمین، سلام بر شما، درودهاى خدا بر شما و بر خاندان پاکیزه‏ و پاکتان، پدر و مادرم فدایتان، به راستى خدا را خالصانه پرستیدید و در راه خدا آنچنان‏که شایسته بود جهاد نمودید تا مرگ شما را دربر گرفت، لعنت خدا بر دشمنانتان از تمام پریان و آدمیان، من به سوى خدا و به سوى شما از دشمنانتان بیزارى مى‏جویم، اى سرور من یا ابا ابراهیم موسى بن جعفر، اى سرور من یا ابا الحسن على‏ بن موسى، اى سرور من یا ابا جعفر محمّد بن على، اى سرور من یا ابا الحسن على بن محمّد، من دل‏بسته شما هستم، ایمان دارم به نهان و آشکار شما، در این روز شما که روز چهارشنبه است از شما درخواست پذیرایى دارم، و به بارگاه شما پناه مى‏جویم، پس مرا پذیرا باشید و پناهم دهید، به حقّ خاندان پاکیزه و پاکتان,زیارت امام کاظم، رضا، جواد و هادی(ع) در روز چهارشنبه
13,16,"سلام بر تو اى‏ فرزند فرستاده پرودگار جهانیان، سلام بر تو اى فرزند امیر مؤمنان، سلام بر تو اى فرزند فاطمه زهرا، سلام بر تو اى محبوب خدا، سلام بر تو اى برگزیده خدا، سلام بر تو اى امین خدا، سلام بر تو اى برهان حکم خدا، سلام بر تو اى نور خدا، سلام‏ بر تو اى راه خدا، سلام بر تو اى بیان حکم خدا، سلام بر تو اى یار دین خدا، سلام بر تو اى سرور پاک نهاد
سلام بر تو اى نیکوکردار وفادار، سلام‏ بر تو اى قیام‏کننده امین، سلام بر تو اى آگاه به تأویل، سلام بر تو اى راهنماى راه‏یافته، سلام بر تو اى پاک و پاکیزه، سلام بر تو اى‏ پرهیزکار پاکدامن، سلام بر تو اى حقیقت راستین و آشکار، سلام بر تو اى شهید راست‏کردار سلام بر تو اى ابا محمّد حسن بن على، و رحمت و برکات خدا بر تو باد",زیارت امام حسن(ع) در روز دوشنبه
14,17,"سلام بر تو اى فرزند رسول خدا، سلام بر تو اى فرزند امیر مؤمنان، سلام بر تو اى فرزند سرور زنان جهانیان، گواهى مى‏دهم که تو نماز را بپا داشتى، و زکات را پرداختى، و امر به معروف‏ و نهى از منکر نمودى، و خدا را خالصانه عبادت کردى و در راه خدا به نحو شایسته به جهاد برخاستى‏ تا مرگ تو را دربر گرفت، از من بر تو سلام تا هستم و تا شب و روز باقى است و سلام بر خاندان پاک و پاکیزه‏ات
اى مولاى من، من دل بسته تو و خاندان تو هستم، در صلحم با آن‏که با شما در صلح‏ است، و در جنگم با آن‏که با ما در جنگ است، من به نهان و آشکار و ظاهر و باطن شما ایمان دارم، لعنت خدا بر دشمنانتان‏ از گذشتگان و آیندگان، من از آنان به سوى خدا بیزارى مى‏جویم، اى مولاى من اى ابا محمّد، اى سرور من اى ابا عبد الله، امروز روز دوشنبه است و روز شما دو بزرگوار و به نام شماست و من در این روز مه‌مان شما هستم، پذیراى من‏ باشید و نیکو پذیرایى کنید، چه خوشبخت میهمانى است آن‏که شمار میزبانش باشید، و من در این روز از پناهندگان به شمایم، پس مرا پناه دهید، به‏ یقین شما از سوى خدا مأمور به پذیرایى نمودن و پناه دادنید، خدا بر شما و خاندان پاکتان درود فرستد",زیارت امام حسین(ع) در روز دوشنبه
15,18,سلام بر شما اى خزانه‏داران علم خدا، سلام بر شما اى مفسرّان وحى خدا، سلام برشما اى‏ پیشوایان هدایت، سلام بر شما اى نشانه‏هاى پارسایى، سلام بر شما اى فرزندان رسول خدا من به حق شما دانا، و به مقام شما بینایم و با دشمنانتان دشمن، و با دوستانتان دوستم، پدر و مادرم‏ فدایتان، درودهاى خدا بر شما باد. خدایا! من دوست دارم آخرین اینان را چنان‏که دوست داشتم اولینشان را، و از هر صف‏بندى در برابر ایشان بیزارى مى‏جویم و به جبت و طاغوت و لات و عزى [بتان روزگار جاهلیت] کفر مى‏ورزم، اى سروران من، درودهاى خدا و رحمت و برکاتش بر شما باد، سلام بر تو اى سرور عابدان، و زبده‏ جانشینان، سلام بر تو اى شکافنده دانش پیامبران، سلام بر تو اى راستگوى پذیرفته‏ در گفتار و کردار، اى سروران من، امروز روز سه‏شنبه روز شماست و من در این روز می‌ه‌مان شما و پناهنده به شمایم، پذیراى من باشید، و پناهم دهید، به حق مقام خدا نزد شما و اهل بیت پاکیزه و پاکتان,زیارت امام زین العابدین، باقر، صادق(ع) در روز سه شنبه
16,12,شهادت مى‏دهم که معبودى جز خدا نیست، یکتاسب و شریکى ندارد، و گواهى مى‏دهم که تو فرستاده اویى، و تویى محمّد فرزند عبد الله، و شهادت مى‏دهم که تو پیامهاى پروردگارت را به مردم رساندى و براى امّتت خیرخواهى نمودى و در راه خدا با حکمت و اندرز پسندیده کوشیدى، و آنچه را از حق بر عهده تو بد ادا کردى، و همانا تو به مردمان مؤمن مهربانى نمودى، و بر کافران سخت گرفتى، و خدا را با خلوص کامل‏ تا رسیدن مرگ بندگى کردى، پس خداوند تو را به شریف‏‌ترین مقام اهل کرامت نایل گرداند. سپاس خداى را که ما را به‏ وسیله تو از شرک و گمراهى رهانید. خدایا! بر محمّد و خاندانش درود فرست و درود خود و فرشتگان‏ و پیامبران و فرستادگان و بندگان شایسته‏ات و همه اهل آسمانها و زمینها و هر آنکه از پیشینیان و آیندگان تسبیح تو گوید را اى پروردگار جهانیان، بر محمّد بنده شایسته و پیامبر و فرستاده‏ات و امین و برگزیده و محبوب و پاک و بنده و خاص و خالصت و اختیار شده از میان بندگانت، قرار ده. خدایا! به او فضل و برترى و مرتبه شفاعت و درجه بلند عطا کن و او را به مقام ستوده‏اى که پیشینیان و آیندگان بر ان رشک برند برانگیز. خدیا! تو فرموده‏اى: «اگر ایشان آنگاه که برخود ستم کردند نزد تو مى‏آمدند پس از خدا طلب آمرزش مى‏کردند و پیامبر نیز براى ایشان درخواست آمرزش مى‏نمود، به یقین خدا را توبه‏پذیر و مهربان مى‏یافتند» خدایا! من استغفارکنان و پشیمان از گناهانم نزد پیامبرت آمدم، پس بر محمّد و خاندانش درود فرست و گناهانم را بیامرز. اى سرور ما، دست به دامن تو و خاندانت، به جانب‏ خداى متعال که پروردگار من و توست روى مى‏آورم تا مرا بیامرزد همه از خداییم و به سوى او باز مى‏گردیم اى محبوب دلهاى ما، ما به خاطر تو سوگواریم، و چه بزرگ است سوگوارى بر تو ازآن‏رو که وحى از ما بریده و هم ازآن‏رو که به‏ فقدان تو دچار آمده‏ایم چه ما از خداییم و به سوى او باز مى‏گردیم، اى سرور ما، اى فرستاده خدا، درود خدا بر تو و بر خاندان پاک پاکیزه‏ات باد. امروز روز شنبه است و آن روز توست، و من در این روز مه‌مان تو و پناهنده به درگاه توام، پس از من پذیرایى کن و به من پناه ده، زیرا تو بزرگوار و مهمان‏نوازى، و از سوى حق تعالى مأور به پناه‏ دادنى، پس از من پذیرایى کن و نیکو پذیرایى فرما و ما را پناه ده، و نیکو پناه‌مان ده، به برکت جایگاهى که خدا نزد تو و نزد خاندانت دارد، و بحق منزلى که آنان نزد خداوند دارند و بحق آنچه از دانشش نزد شما سپرده که همانا او گرامى‏‌ترین گرامیان است سلام و رحمت خدا و برکاتش بر تو اى رسول خدا، سلام بر تو اى محمّد بن عبد الله، سلام بر توى اى اختیارشده خدا، سلام بر تو اى محبوب خدا، سلام بر تو اى‏ برگزیده خدا، سلام بر تو اى امین وحى خدا، شهادت مى‏دهم که تو فرستاده خدایى و گواهى مى‏دهم که تو محمّد بن عبد الله هستى و گواهى مى‏دهم که تو امّت خویش را خیرخواهانه پند گفتى، و در راه پرودگارت جهاد کردى، و او را تا زمان مرگ پرستیدى، پس خدا پاداشت دهد اى فرستاده خدا، بهترین پاداشى که به پیامبرى از سوى امّتش مى‏دهد. خدایا! بر محمّد و خاندان محمّد درود فرست. بر‌ترین درودى که بر ابراهیم و خاندان ابراهیم فرستادى، همانا تو ستوده و بزرگوارى‏,زیارت حضرت رسول(ص) در روز شنبه
17,13,سلام بر تو اى حجّت خدا در زمینش، سلام بر تو اى دیده خدا در میان مخلوقاتش، سلام‏ بر تو اى نور خدا که رهجویان به آن نور ره مى‏یابند و به آن نور از مؤمنان اندوه و غم زدوده مى‏شود، سلام بر تو اى پاک‏نهاد و اى هراسان از آشوب دوران، سلام بر تو اى همراه خیرخواه، سلام بر تو اى کشتى نجات، سلام بر تو اى چشمه حیات، سلام بر تو، درود خدا بر تو و بر خاندان پاکیزه و و پاکت، سلام بر تو، خدا در تحقق وعده‏اى که به تو داده از نصرت و ظهور امرت شتاب فرماید، سلام بر تو اى مولاى من، من دل‏بسته تو و آگاه به شأن دنیا و آخرت توام، و به دوستى تو و خاندانت به سوى خدا تقرّب مى‏جویم و ظهور تو و ظهور حق را به دست تو انتظار مى‏کشم و از خدا درخواست مى‏کنم بر محمّد و خاندان‏ محمّد درود فرستد و مرا از منتظران و پیروان و یاوران تو در برابر دشمنانت و از شهداى در آستانت در شمار شیفتگانت قرار دهد، اى سرور من، اى صاحب‏ زمان، درودهاى خدا بر تو و بر خاندانت، امروز روز جمعه و روز توست‏ روزى که ظهورت و گشایش کار اهل ایمان به دستت در آن روز و کشتن کافران به سلاحت‏ امید مى‏رود و من اى آقاى من در این روز می‌ه‌مان و پناهنده به توام و تو اى مولاى من بزرگوارى از فرزندان‏ بزرگواران و از سوى خدا به پذیرایى و پناه‏دهى مأمورى، پس مرا پذیرا باش و پناه ده، درودهاى خدا بر تو و خاندان پاکیزه‏ات در هر کجا و بر سر هر خوان، من می‌ه‌مان توام اى صاحب الزّمان,زیارت امام زمان(عج) در روز جمعه
18,3,سلام بر تو اى وارث آدم برگزیده خدا، سلام بر تو اى وارث نوح پیامبر خدا، سلام بر تو اى وارث ابراهیم دوست خدا، سلام بر تو اى وارث موسى همسخن خدا، سلام بر تو اى وارث عیسى روح خدا، سلام بر تو اى وارث محمّد حبیب خدا، سلام بر او اى وارث امیر مؤمنان، سلام بر تو اى وارث فاطمه زهرا، سلام تو اى فرزند محمّد مصطفى، سلام بر تو اى فرزند على مرتضى، سلام بر تو اى فرزند فاطمه زهرا، سلام بر تو اى فرزند خدیجه‏ کبرى، سلام بر تو اى خون خدا و فرزند خون خدا، و اى تنهاى ستمدیده، گواهى مى‏دهم که تو بپا داشتى‏ نماز را، و زکات دادى، و امر به معروف کردى و نهى از منکر نمودى، و خدا را اطاعت کردى‏ تا مرگ تو را دررسید، خدا لعنت کند امّتى که تو را کشتند، و لعنت، لعنت کند امّتى را که به تو ستم کردند، و لعنت کند امّتى را که این واقعه‏ را شیدند، و به آن خشنود شدند، اى مولاى من اى ابا عبد الله، گواه مى‏گیرم خدا و فرشتگان و پیامبران و رسولانش را که مؤمن به شمایم، و به بازگشتتان یقین دارم، بر پایه قوانین دینم، و عواقب عملم، و بازگشتگاهم به جانب پروردگارم، پس درود خدا بر جا‌‌نهایتان، و تن‏هایتان و حاضران، وغایبتان، و ظاهرتان، و باطنتان، سلام بر تو اى فرزند خاتم پیامبران، و فرزند آقاى پیشوایان، و فرزند پیشواى پرهیزکاران‏ و فرزند پیشواى سپیدرویان به جانب بهشتهاى پر نعمت، و چگونه این چنین نباشى؟، در صورتى که تو درگاه هدایت‏ و پیشواى تقوا، و دستاویز محکم خدا، و حجّت بر اهل دنیا، و پنجم اصحاب کسایى‏ دست رحمت غذایت داد، و از سینه ایمان شیر داده شدى، و در دامن اسلام پرورش یافتى، دل به‏ فراقت راضى نیست و تردیدى در زنده بودنت نمى‏باشد، درود خدا بر تو و بر پدران و فرزندانت‏ سلام بر تو اى به خاک افتاده اشک روان، و همدم مصیبت پى‏درپى، خدا لعنت کند امّتى را که‏ حلال شمردند حرمتهاى تو را «و درباره تو پرده حرمت اسلام را دریدند» کشته شدى (درود خدا بر تو) به قهر، رسول‏ خدا (درود خدا بر او و خاندانش) به تو مظلوم گشت، و کتاب خدا به فقدانت مهجور شد سلام بر تو و جد و پدر و مادر و برادر و امامان از فرزندانت، و شهید شدگان به همراهت، و بر فرشتگان دربرگیرنده قبرت، و حاضران از زائران، آمین‏گوى‏ براى قبولى دعاى شیعیانت و سلام و رحمت و برکات خدا بر تو باد، پدر و مادرم به‏ فدایت اى فرزند رسول خدا، پدر و مادرم فدایت اى ابا عبد الله، عزایت بزرگ شد، و عظیم گشت‏ مصیبتت، بر ما و همه اهل آسمانها و زمین، خدا لعنت کند امّتى را که براى کشتنت اسبها را زین کرده، و درنه زدند و آماده شدند. اى مولایم اى ابا عبد الله، قصد حرمت کردم، و به زیارتگاهت‏ آمدم، از خدا مى‏خواهم به مقامى که براى تو نزد اوست، و جایگاهى که پیش او دارى، بر محمّد و خاندان محمّد درود فرستد و مرا در دنیا و آخرت با شما قرار دهى، به منّت و جود و کرمش,زیارتِ امامِ حسینؑ در روز عرفه
19,22,سلام خداى بزرگ، و درودهایش‏ بر تو اى هانى بن عروه، سلام بر تو اى عبد شایسته و خیرخواه براى خدا و رسولش‏ و امیر مؤمنان و حسن و حسین (درود خدا بر آنان باد)، شهادت مى‏دهم که مظلوم کشته شدى‏ خدا لعنت کند کسانى‏که تو را کشتند، و خونت را حلال شمردند، گورهایشان را آکنده از آتش کند، شهادت مى‏دهم که تو خدا را ملاقات‏ و او از تو خشنود بود، بخاطر آنچه انجام دادى و خیرخواهى که نمودى، و شهادت مى‏دهم که تو به درجه شهیدان رسیدى‏ و روحت با ارواح اهل سعادت قرار داده شد، به خاطر آنکه خیرخواهى کردى براى خدا و رسولش، درحالى‏که درباره خدا و خشنودى‏اش بذل نمودى، پس خدا تو را رحمت کند و از تو راضى شود و با محمّد و خاندان پاکش‏ محشور فرماید، و جمع کند ما را و شما را با محمّد و خاندان محمّد در خانه نعمت و سلامت، و رحمت و برکات خدا بر تو باد,زیارت جناب هانی(ع)
20,24,سلام بر اولیاى خدا و برگزیدگانش، سلام بر امینان خدا و دوستانش، سلام بر یاران خدا و خلیفه‏گانش، سلام بر امینان خدا و دوستانش، سلام بر یاران خدا و خلیفه‏هایش، سلام بر جاهگاههاى معرفت خدا، سلام بر خانه‏هاى ذکر خدا، سلام بر آشکارکنندگان امر و نهى خدا، سلام بر دعوت‏کنندگان‏ به سوى خدا، سلام بر استقراریافتگان در عرصه رضایت خدا، سلام بر مخلصان در طاعت‏ خدا، سلام بر راهنمایان به سوى خدا، سلام بر آنان‏که هرکه دوستشان داشته، خدا را دوست داشته، و هرکه دشمنشان داشته، خدا را دشمن داشته و هرکه آنان را شناخت، خدا را شناخته، و هرکه آنان را نشناخت، خدا را نشناخته‏ و هر که به آنان چنگ زد، در حقیقت به خدا چنگ زده، و هرکه آنان را ترک گفت،‌‌ همان خداى عزّ و جلّ را ترک گفته است، و خدا را گواه‏ مى‏گیرم که من در صلحم با هر که شما با او در صلح هستید، و در جنگم با هر که شما با او در جنگید، به پنهان و آشکار شما ایمان دارم، و اختیار همه این امور را واگذارنده‏ به شمایم، خدا دشمن خاندان محمد را، از جنّ و انس لعنت کند، از ایشان به جانب خدا بیزارى مى‏جویم، و درود خدا بر محمّد و خاندانش,زیارت جامعه صغیره
21,42,"خدا بزرگ‌تر است، خدا بزرگ‌تر است، معبودى جز خدا نیست، و خدا بزرگ‌تر است، خدا را سپاس بر هدایت نمودن به سوى دینش، و موفق نمودن بر آنچه فرا خواند به سوى آن از راهش. خدایا تویى کریم‌ترین قصد شده، و کریم‌ترین آمده شده، نزد تو آمده‏ام درحالى‏که به تو تقرّب مى‏جویم، به وسیله فرزند خ‌تر پیامبرت، درودهایت بر او، و بر پدران پاک، و فرزندان پاکیزه‏اش باد. خدایا بر محمّد و خاندان محمّد درود فرست، و کوششم را بى‏ثمر مکن، و امیدم را قطع مساز، و مرا نزد خود در دنیا و آخرت‏ آبرومند و از مقرّبان قرار ده
به نام خدا و با خدا، و در راه خدا، و بر آیین رسول خدا (درود خدا بر او و خاندانش باد)، خدایا بیامرز مرا و پدرم و مادرم و همه مردان و زنان مؤمن را
آیا وارد شوم اى رسول خدا، آیا وارد شوم اى پیامبر خدا آیا وارد شوم اى محمّد بن عبد الله، آیا وارد شوم اى امیر مؤمنان، آیا وارد شوم اى ابا محمّد حسن، آیا وارد شوم‏ اى ابا عبد الله الحسین، آیا وارد شوم اى ابا محمّد على بن السحین، آیا وارد شوم اى ابا جعفر محمّد بن‏ على، آیا وارد شوم اى ابا عبد الله جعفر بن محمّد، آیا وارد شوم اى مولایم اى ابا الحسن موسى بن‏ جعفر، آیا وارد شوم اى مولاى من اى ابا جعفر، آیا وارد شوم اى مولاى من اى محمّد بن على
سلام بر تو اى ولىّ خدا، و فرزند ولىّ خدا، سلام بر تو اى حجّت خدا، و فرزند حجّت خدا، سلام بر تو اى برگزیده خدا و فرزند برگزیده خدا، سلام بر تو اى امین خدا و فرزند امین خدا، سلام بر تو اى‏ نور خدا در تاریکیهاى زمین، سلام بر تو اى پیشواى هدایت، سلام بر تو اى پرچم دین‏ و تقوا، سلام بر تو اى خزانه‏دار دانش پیامبران، سلام بر تو اى خزانه‏دار دانش رسولان، سلام‏ بر تو اى جانشین اوصیاى گذشته، سلام بر تو اى معدن وحى آشکار، سلام بر تو اى صاحب دانش یقینى، سلام بر تو اى خزانه دانش رسولان، سلام بر تو اى امام‏ شایسته، سلام بر تو اى پیشواى زاهد، سلام بر تو اى امام عابد، سلام‏ بر تو اى امام سرور و رشید، سلام بر تو اى کشته شهید گشته، سلام بر تو اى فرزند رسول خدا و فرزند جانشینش، سلام و رحمت و برکات خدا بر تو اى مولاى من موسى بن جعفر
گواهى مى‏دهم که تو از جانب خدا آنچه را بر عهده داشتى رساندى، و از آنچه به تو سپرده بود نگهدارى نمودى، و حلال‏ خدا را حلال، و حرام خدا را حرام کردى، و احکام خدا را بپا داشتى، و کتاب خدا را تلاوت نمودى، و در راه خدا بر آزار مردم صبر کردى، و در راه خدا آنگونه که باید جهاد کردى تا مرگ تو را دررسید، و گواهى مى‏دهم‏ که درگذشتى، بر آنچه پدران پاک، و اجداد پاکیزه، و جانشینان‏ راهنما، آن پیشوایان هدایت‏یافته درگذشتند، گمراهى را بر هدایت ترجیح ندادى، و از حق به جانب باطل منحرف نشدى، و گواهى مى‏دهم که براى خدا و رسول خدا و امیر مومنان خیرخواهى کردى، و امانت را ادا نمودى، و از خیانت‏ دورى گزیدى، و نماز بپا داشتى، و زکات دادى، و امر به معروف و نهى از منکر نمودى، و خدا را تنها از روى اخلاص، و اجتهاد و تنها براى او عبادت کردى، تا مرگت فرا رسید، پس خدا از سوى اسلام
و اهلش‏ پاداشت دهد، بر‌ترین و شریف‌ترین پاداش اى فرزند رسول خدا، به سویت آمدم براى زیارت، درحالى‏که، عارف به حقّت‏ هستم، و به فضلت اقرار دارم، متحمّل دانشت مى‏باشم، پوشیده به پیمانت، و پناه‏آورنده به قبرت، زره گزیده به ضریحت، شفاعت‏خواه به واسطه‏ تو به سوى خدا، دوستدار دوستانت، دشمن دشمنانت، بیناى به مقامت، و هدایتى که تو بر آن هستى، داناى به گمراهى کسى‏که با تو مخالفت کرد، و کوردلى اى که آنان برآنند، پدر و مادر و جان و خاندان و مال و فرزندانم فدایت اى پسر رسول خدا، به سوى تو آمدم درحالى‏که به زیارتت‏ به سوى خداى تعالى تقرّب مى‏جویم، و به پیشگاهش به وسیله تو طلب شفاعت مى‏کنم، پس مرا نزد پروردگارت شفاعت کن، تا گناهانم را بیامرزد، و از جرمم درگذرد، و از بدیهایم چشم بپوشد، و خطاهایم را محو نماید، و وارد بهشتم کند، و بر من آن‏گونه که او شایسته آن است تفّضل نماید، و مرا و پدران و برادران و خواهرانم و همه مردان و زنان با ایمان را در مشارق و مغارب زمین بیامرزد، به فضل وجود و احسانش
سلام بر تو اى مولاى من اى موسى بن جعفر و رحمت و برکات خدا بر تو باد، گواهى مى‏دهم که تویى پیشواى‏ راهنما و سرپرست ارشاد کننده، و تویى معدن تنزیل، و صاحب تأویل، و حامل تورات‏ و انجیل، و عالم عادل، و راستگوى عمل کننده، اى مولاى من، من به سوى خدا از دشمنانت بیزارى‏ مى‏جویم، و به دوستى‏ات به خدا تقرّب مى‏نمایم، پس درود و رحمت و برکات خدا بر تو و پدران و اجداد و فرزندان و شیعیان و دوستدارانت باد",زیارت امام موسی کاظم(ع)
22,40,سلام بر تو اى ابا الحسن على بن محمّد، امام پاک و راهنما و نور تابان و رحمت و برکات خدا بر تو باد، سلام بر تو اى برگزیده خدا، سلام بر تو اى سرّ خدا، سلام بر تو اى ریسمان‏ خدا، سلام بر تو اى خاندان خدا، سلام بر تو اى منتخب خدا، سلام بر تو اى برگزیده‏ خدا، سلام بر تو اى امین خدا، سلام بر تو اى حق خدا، سلام بر تو اى حبیب خدا، سلام بر تو اى نور نورها، سلام بر تو اى زیور نیکان، سلام بر تو اى‏ چکیده خوبان، سلام بر تو اى عنصر پاکان، سلام بر تو اى حجت رحمن، سلام‏ بر تو اى اساس ایمان، سلام بر تو اى مولاى مؤمنان، سلام بر تو اى سرپرست شایستگان‏ سلام بر تو اى پرچم هدایت، سلام ب رتو اى هم‏پیمان تقوا، سلام بر تو اى ستون دین‏ سلام بر تو اى فرزند خاتم پیامبران سلام بر تو اى فرزند آقاى جانشینان، سلام بر تو اى فرزند فاطمه زهرا، سرور بانوان جهانیان، سلام بر تو اى امین وفادار، سلام بر تو اى پرچم خشنود، سلام بر تو اى زاهد باتقوا، سلام بر تو اى حجت بر همه‏ خلق، سلام بر تو اى تلاوت‏کننده قرآن، سلام بر تو اى بیان‏کننده حلال از حرام‏ سلام بر تو اى سرپرست خیرخواه، سلام بر تو اى راه روشن، سلام بر تو اى ستاره درخشان. گواهى مى‏دهم اى مولایم، اى ابا الحسن که تویى حجت خدا بر خلق، و جانشین او در می‌ان‏ آفریدگان، و امین او در شهرها، و گواه او بر بندگان و گواهى مى‏دهم که تویى کلمه تقوا، و دروازه هدایت‏ و رشته استوار‌تر، و حجّت بر هرکه بر زمین و در زمین است، و گواهى مى‏دهم که تویى پاک‏ از گناهان، و مبرّاى از عیوب، و اختصاص یافته به کرامت خدا، و تکریم شده به برهان خدا، و کسى‏که کلمه خدا به او بخشیده شده، و پایه‏اى که بندگان خدا به او پناه مى‏برند، و شهرها به وسیله او زنده مى‏شود، و گواهى مى‏دهم اى مولایم که من‏ نسبت به تو و پدرانت و فرزندانت، داراى یقین و اقرار و تابع شمایم، در کنه وجودم و احکام دینم، و سرانجام کارم‏ و بازگشتگاه و منزلم، و دوستم با کسى‏که شما را دوست بدارد، و دشمنم با آنکه شما را دشمن بدارد، مؤمنم به نهان و آشکار و آغاز و انجام شما، پدر و مادرم به فدایت، سلام و رحمت و برکات خدا بر تو باد خدایا بر محمّد و خاندان‏ و خاندان محمّد درود فرست، و درود خدا بر حجّت وفادارت، ولىّ پاکیزه‏ات، و امین پسندیده‏ات، و راهنماى‏ برگزیده‏ات، و راه راستت، و آن‏جاده بزرگ‌تر، و راه میانه‏‌تر، روشنى دلهاى اهل ایمان‏ و سرپرست پرهیزکاران، و یار مخلصان، خدایا بر آقاى ما محمّد و اهل بیتش درود فرست، و درود فرست بر على بن محمّد آن راهنماى معصوم از لغزش، و پاک از نقایص، و آرزو بریده از مردم به‏ سوى تو، گرفتار آشوبها، و آزموده به مصایب سخت، و سنجیده به آزمون نیکو، و شکیباى در شکایت، و راهنماى‏ بندگانت، و برکت شهرهایت، و جایگاه رحمتت و جاى سپردن حکمتت، و پیشرو به سوى بهشتت‏ آگاه در میان آفریدگانت، و راهنماى در میان خلقت، که پسندیدى و برگزیدى و انتخاب نمودى، و او را براى جانشینى‏ پیامبرت در میان امّت به نگهدارى شریعتش ملزم نمودى، پس او نیز به تنهایى به انجام وظایف سنگین جانشینى اقدام کرد، و به آن قیام نمود و مقتدرانه به دوش کشید، نه در مشکلى لغزید، و نه در کار دشوارى، بلکه اندوه را برطرف ساخت، و هر رخنه را سدّ نمود و هر فریضه‏اى را ادا کرد، خدایا چنان‏که دردگانت پیامبرت را به او روشن ساختى، بالا بر درجه‏اش را، و پاداشش را نزد خود زیاد گردان، و بر او درود فرست، و از جانب ما به او تحیّت و سلام برسان، و به ما از نزد خود در دوستى او فضل و احسان و آمرزش و رضوان بخش، به درستى که تو داراى فضل بزرگى اى صاحب قدرت همه‏جانبه، و رحمت گسترده، و نعمتهاى پیوسته، و عطاهاى پى‏درپى‏ و بخششهاى بزرگ، و موهبتهاى شایان، بر محمّد و خاندان محمّد، آن راستگویان درود فرست، و عطا کن‏ خواسته‏ام را، و پراکندگى‏ام را گرد آور، و آنچه از کار من متفرق شده جمع کن، و عملم را پاک گردان، و قلبم را پس از اینکه هدایت نمودى منحرف مساز، و گامم را نلغزان‏ و چشم بر هم زدنى، مرا به خویشتن وامگذار، و طعمم را به حضرتت ناامید مکن، و عیبم را آشکار نساز، و پروده‏ام را ندر و به وحشتم می‌انداز و ناامیدم مکن، و نسبت به من مهربان و بخشنه باش، و راهنمایى‏ام فرما، و پاک و پاکیزه‏ام کن، و تصفیه‏ام نما و مرا برگزین، و خلاص و خالصم کن و نیکویم ساز و به آداب خود موّدبم فرما، و به خود نزدیک کن، و از خود دور مفرما، و به من لطف آر، و از درگاهت دور مکن، و گرامى‏ام بدار و خوارم مساز و نسبت به آنچه از تو درخواست مى‏کنم محرومم مکن و آنچه را از تو نمى‏خواهم، برایم جمع فرما، اى مهربان‏‌ترین مهربانان، از تو مى‏خواهم به حرمت ذات کریمت، و به حرمت‏ پیامبرت محمّد (درود خدا بر او و خاندانش)، و به حرمت اهل بیت رسولت امیر مؤمنان على و حسن و حسین و على و محمّد و جعفر و موسى و على و محمّد بن على و حسن و یادگار باقى مانده‏ درودها و برکاتت بر ایشان، که بر همه آنان درود فرستى، و گشایش کار قیام‏کننده ایشان را به امرت شتاب کنى، و یارى‏اش دهى، و به او براى دینت یارى ستانى، و مرا در گروه نجات‏یافتگان به او، مخلصان در طاعتش قرار دهى، و و به حق ایشان از تو مى‏خواهم، که دعایم را مستجاب نمایى، و حاجتم را برآورى، و عطا کنى خواسته‏ام را، و آنچه مرا از کار دنیا و آخرتم به اندیشه برده کفایت فرمایى، اى مهربان‏‌ترین مهربانان، اى نور برهان، اى نوربخش، اى آشکار کننده، اى پروردگار، شرّ شرور و آفات روزگاران را از من کفایت کن، و از تو نجات مى‏خواهم روزى که در صور دمیده شود,زیارت امام علی النقی(ع)
23,41,"سلام بر تو اى ابا جعفر محمّد بن على نیکوکار پرهیزگار، پیشواى وفادار، سلام بر تو اى خشنود از خدا و پاکیزه، سلام بر تو اى ولىّ خدا، سلام بر تو اى محرم راز خدا، سلام بر تو اى‏ سفیر خدا، سلام بر تو اى راز خدا، سلام بر تو اى روشنایى خدا، سلام بر تو اى تابش‏ خدا، سلام بر تو اى کلمه خدا، سلام بر تو اى رحمت خدا، سلام بر تو اى‏ نور درخشان، سلام بر تو اى ماه برآمده، سلام بر تو اى پاکزاد از پاکزادان‏ سلام بر تو اى پاک از پاکان، سلام بر تو اى نشانه بزرگ‌تر، سلام بر بر تو اى حجّت اکبر، سلام بر تو اى پاک و پاکیزه از لغزشها، سلام بر تو اى‏ منزّه از دشواریها، سلام بر تو اى بر‌تر از نقص اوصاف سلام بر تو اى پسندیده نزد مردم شرافتمند، سلام بر تو اى ستون دین، گواهى مى‏دهم که تو ولىّ خدا و حجّت او در زمینش هستى، و تو مقرّب خدا و منتخب حق، و سپردگاه علم خدا، و پیامبران، و پایه ایمان، و ترجمان قرآنى، گواهى مى‏دهم هرکه از تو پیروى کرد بر حق و هدایت است‏ و هرکه تو را انکار کرد و با تو از در دشمنى درآمد بر گمراهى و هلاکت است، به خدا و به تو، در دنیا و آخرت از آنان بیزارى مى‏جویم، سلام بر تو تا هستم و تا شب و روز هست خدایا درود فرست بر محمّد و اهل بیتش، و درود فرست بر محمّد بن على پاک، پرهیزگار، نیکوکار وفادار، پیراسته، بى‏عیب، راهنماى امّت، و وارث امامان، و خزانه‏دار رحمت، و چشمه‏هاى‏ حکمت، و پیشرو برکت، و همسان قرآن در وجوب از او، و یگانه جانشینان در اخلاص‏ و عبادت، و حجّت والایت، و نمونه برترت، و کلمه زیباترت، دعوت‏کننده به سویت، و دلالت‏ کننده بر وجودت، که او را چونان پرچى براى بندگانت نصب کردى، و او را قرار دادى مترجم کتابت، و آشکارا اجرا کننده امرا، و یاور دینت، و حجّت بر بندگانت، و نورى که به وسیله او پرده تاریکیها دریده شود، و مقتدایى که هدایت به وسیله او دریافت گردد و شفیعى که به وسیله آن به بهشت توان رسید. خدایا همچنان‏که در خشوع براى تو بهره‏اش را گرفت، و از خشیت تو سهمش را کامل نمود پس بر او درود فرست، چندین برابر آنچه درود فرستادى، بر نماینده‏اى که طاعتش را پسندیدى، و خدمتش را پذیرفتى‏ و از جانب ما به او تحیّت و سلام برسان، و به ما از پیش خود، در دوستى‏اش فضل و احسان و آمرزش و رضوان عنایت کن‏ تو صاحب احسان دیرینه، و چشم‏پوشى زیبا هستى
تویى پروردگار و منم‏ پروریده
خدایا درود فرست بر محمّد بن على پیشواى با تقوا، بى‏عیب، راضى به حق، پسنیده، و حجّت بر هر که روى زمین‏ و زیر زمین است، درودى بسیار، بالنده، پاکیزه، مبارک، پیوسته، پى‏درپى‏ پیاپى همانند بر‌ترین درودى که بر یکى از اولیایت فرستادى، و سلام بر تو اى ولىّ خدا، سلام‏ بر تو اى نور خدا، سلام بر تو اى حجّت خدا، سلام بر تو اى پیشواى مومنان، و وارث‏ علم پیامبران، و چکیده جانشینان، سلام بر تو اى نور خدا در تاریکیهاى زمین، زائر به سویت آمدم، عارف به حقّت، دشمن دشمنانت، دوستدار دوستانت، پس مرا نزد پروردگارت شفاعت کن",زیارت امام محمد تقی(ع)
24,20,سلام بر تو اى ولىّ خدا، سلام بر تو اى حجّت حق و بنده پاک خدا، سلام بر تو اى پیشواى مؤمنان، و وارث پیامبران، و برهان محکم پروردگار جهانیان، درود خدا بر تو و اهل‏ بیت پاکیزه و پاکت باد، اى سرور من یا ابا محمّد حسن بن على، من دل‏بسته تو و اهل بیت توام، این روز روز پنجشنبه و روز توست و من در آن می‌ه‌مان و پناهنده به توام، پس به نیکى پذیرایم باش و پناهم ده، به حق خاندان پاکیزه و پاکت,زیارت امام حسن عسگری(ع) در روز پنجشنبه
25,33,سلام بر حق تازه، و عالمى که دانشش نابود نگردد، سلام بر حیات‏بخش مؤمنان، و نابودکننده کافران، سلام بر مهدى امّتها، و جمع‏کننده سخنها، سلام بر یادگار گذشتگان‏ و صاحب شرافت، سلام بر حجّت معبود، و سخن [خداى] ستوده، سلام بر عزیزکننده دوستان‏ و خوارکننده دشمنان، سلام بر وارث پیامبران، و خاتم جانشینان، سلام بر قیام‏کننده‏ مورد انتظار، و عدل آشکار، سلام بر شمشیر برکشیده، و ماه درخشان، و نور غالب‏ سلام بر آفتاب تاریکى، و ماه تمام، سلام بر بهار مردمان، و شادابى و سرسبزى‏ ایام، سلام بر شمشیر برّان، و شکافنده سرها، سلام بر دین رسیده از جانب حق، و کتاب نگاشته، سلام بر باقى مانده خدا در کشورهایش و حجّت او بر بندگانش، آنکه میراث پیامبران‏ به او رسیده، و آثار برگزیدگان نزد او سپرده است، آن امین بر راز، و ولىّ امر، سلام بر مهدى که خداى عزّ و جلّ امّتها را به وجود او وعده داد، که به وسیله او سخنها را جمع کند، و پراکنده‏ها را گرد آورد، و زمین را به او پر از عدل‏وداد نماید، و به او جایگاه و قدرت دهد، و وعده‏اش را به اهل ایمان به وسیله‏ او وفا کند، اى مولاى من، گواهى مى‏دهم که تو و امامان از پدرانت، امامان و سرپرستان من هستید، هم در دنیا و هم روزى که گواهان بپا مى‏خیزند، از تو مى‏خواهم اى مولاى من که از خداى تبارک و تعالى بخواهى، اصلاح کارم، و برآمده شدن حاجاتم، و آمرزش گناهانم را، و اینکه دستم را بگیرى، در دین و دنیا و آخرتم، و همچنین‏ دست برادران و خواهرانم، و همه مردان و زنان مؤمن را، به درستى که او آمرزنده و مهربان است,زیارت امام آخرالزمان (عج) - الْحَقِّ الْجَدِيدِ
26,34,"سلام بر تو اى بنده شایسته فرمانبر خدا و رسول خدا، و امیر مؤمنان و حسن‏ و حسین (درود خدا بر آنان باد)، سلام و رحمت خدا و برکات و مغفرت‏ و رضوانش بر تو بر روان و تن تو، شهادت مى‏دهم و خدا را شاهد مى‏گیرم، که تو به‌‌ همان مسیرى رفتى که‏ اهل بدر رفتند، و در آن راه از دنیا گذشتند، آن مجاهدان در راه خدا، و خیرخواهان براى خدا، در مبارزه با دشمنان خدا، و تلاش‏گران در یارى اولیایش، آن دفاع‏کنندگان از عاشقانش، خدا پاداشت دهد، به بر‌ترین و بیشترین، و کامل‏ترین‏ پاداش، و وفاکننده‏‌ترین پاداش، یکى از آنان‏که به بیعت او وفا کرد، و دعوتش را اجابت نمود، و از والیان امر اطاعت کرد شهادت مى‏دهم، که در خیرخواهى کوشیدى، و ‌‌نهایت تلاش را انجام دادى، خدا تو را در زمره شهیدان برانگیزد و روحت را در کنار ارواح نیکبختان قرار دهد، و از بهشتش وسیع‏‌ترین منزل را به تو عطا کند، و بر‌ترین غرفه‏ها را ارزانى نماید، و نامت را در بالا‌ترین درجات بالا برد، و با پیامبران و صدّیقان و شهدا و شایستگان مشحور نماید، آنها خوب رفیقانى هستند، شهادت مى‏دهم که تو سستى نورزیدى، و باز نایستادى، و بر آگاهى از کارت از دنیا رفتى، در حال پیروى از شایستگان، و پیروى از پیامبران پس خدا بین ما و رسول‏ خود و اولیایش در جایگاهاى فروتنان گرد آورد که او مهربان‏‌ترین مهربانان است
سلام بر تو اى ابا الفضل العباس فرزند امیر مؤمنان، سلام بر تو اى فرزند سرور جانشینان، سلام بر تو اى فرزند اولین نفر امت در اسلام آوردن، و پیش‏ترینشان در ایمان‏ و استوارترینشان در پاى‏بندى به دین خدا، و با احتیاطترنیشان بر اسلام، شهادت مى‏دهم که تو براى خدا و رسولش و برادرت‏ خیرخواهى نمودى، پس چه خوب برادر همدردى بودى، خدا لعنت کند امتى را که تو را کشت، و لعنت کند امتى را که به تو ستم روا داشت، و لعنت‏ کند امتى را که حرمتهاى تو را حلال شمرد، و پرده احترام اسلام را درید، پس چه نیکو صبرکننده، جهادگر حامى، یارى‏دهنده و برادر دفاع‏کننده از برادرش بودى و پاسخ‏دهنده طاعت پروردگارش، و علاقمند به آنچه دیگران به بى‏رغبت شدند، که‌‌ همان پاداش بزرگ، و ستایش زیباست، و خدا تو را به درجه پدرانت، در بهشتهاى‏ پرنعمت ملحق کرد. خدایا معترض زیارت اولیایت شدم به خاطر رغبت در پاداشت، و امید به آمرزشت، و احسان‏ فراوانت، پس از تو مى‏خواهم که بر محمّد و خاندان پاکش درود فرستى، و روزى‏ام را به خاطر ایشان زیاد نمایى‏ و زندگى‏ام را به خاطر آنان برقرار دارى، و زیارتم را به حق آنان مقبول قرار دهى، و حیاتم را دلپسند فرمایى، و مرا با گروه اهل کرامت همراه نمایى‏ و از کسانى قرار دهى که از زیارت زیارتگاه‏هاى عاشقانت رستگار و کامیاب بازمى‏گردند، درحالى‏که مستوجب آمرزش‏ گناهان، و پوشیدن عیبها، و برطرف شدن گرفتاریها شده باشد، به راستى تو اهل پروا و آمرزشى",زیارت حضرت عباس(ع)
27,36,سلام بر محمّد سرور رسولان، سلام بر محمّد سرور پیشینیان، سلام بر محمّد سرور آیندگان، سلام بر کسى‏که خدا او را رحمتى براى جهانیان برانگیخت، سلام و رحمت و برکات خدا بر تو اى پیامبر. سلام بر فاطمه دختر اسد آن بانوى هاشمیه، سلام بر تو اى صدیقه پسندیده، سلام بر تو اى پرهیزگار پاکیزه، سلام ب رتو اى بزرگوار خشنود، سلام‏ تو اى کفالت کننده محمّد خاتم پیامبران، سلام بر تو اى مادر سرور اوصیاء، سلام‏ بر تو اى که غمخوارى‏ات بر رسول خدا خاتم پیامبران آشکار شد، سلام بر تو اى که‏ پرورشش براى ولى امین خدا بود سلام بر تو و بر روح و بدن پاک تو، سلام‏ و رحمت و برکات خدا بر تو و فرزنت، شهات مى‏دهم که به خوبى سرپرستى کردى، و امانت‏ را ادا نمودى، و در راه خشنودى حق کوشیدى، و ‌‌نهایت زحمت را در حفظ رسول خدا متحمّل شدى، درحالى‏که به حقّش عارف‏ بودى، و به راستگویى‏اش ایمان داشتى، و به نبوّتش معترف بودى، و به نعمتش بصیرت داشتى، تربیتش را عهده‏دار، بر وجودش غم‏خوار، و به خدمتش مهیّا، و خشنودى‏اش را اختیار نمودى، شهادت مى‏دهم که بر ایمان، و تمسّک به شریف‏‌ترین ادیان از جهان گذشتى، خشنود و پسندیده، پاک و پاکیزه، پرهیزکار و نظیف، خدا از تو خشنود باشد، و خشنودت نماید، و منزل و جایگاهت را بهشت قرار دهد. خدایا بر محمّد و خاندان محمّد درود فرست، و به زیارت او سودم ده، و بر محبّتش پایدارم کن، و مرا از شفاعتش و شفاعت امامان از نسلش‏ محروم مفرما و همجوارى و محشور شدن با او و فرزندان پاکش را روزى‏ام کن. خدایا این زیارت را آخرین زیارتم از این بانو قرار مده، بازگشت به زیارتش را همیشه تا زنده‏ام مى‏دارى روزى‏ام فرما، و چون‏ مرا می‌راندى در گروه او محشورم کن، و در شفاعتش واردم نما، به مهربانى‏ات اى مهربان‏‌ترین مهربانان. خداى به حق او مقامش در پیشگاهت، مرا و پدر و مادرم و همه مردان و زنان با ایمان‏ را بیامرز، و به ما در دنیا و آخرت پاداش نیکو عنایت کن، و به رحمتت، از عذاب دوزخ نگاه‌مان دار,زیارت جناب فاطمه بنت اسد(ع)
28,49,"خدا را سپاس، آن پادشاه حق آشکار که گردنکشان متجاوز، خود را در برابر عظمتش ناچیز شمارند و همه اهل آسمان‌ها و زمین‌ها به پروردگاری‌اش اقرار کننده‌اند و دیگر آفریده‌ها همه به توحیدش اقرار کننده‌اند و درود خدا بر سرور همۀ انسان‌ها و اهل‌بیت گرامش، درودی که دیدگانشان به آن روشن گردد و بینی بدگویشان به خاک مالیده شود، همۀ بدگویان از جنّ و انس، سلام خدای والای بزرگ و سلام فرشتگان مقرّبش و پیامبران مرسلش و امامان برگزیده‌اش و بندگان شایسته‌اش و همه شهیدان و صدّیقان و درودهای پاک و پاکیزه در آنچه می‌آید و می‌رود، بر تو باد ای مسلم بن عقیل بن ابیطالب و رحمت و برکات خدا بر تو باد؛ گواهی می‌دهم که تو نماز را بپا داشتی و زکات را پرداختی و امربه‌معروف و نهی‌ازمنکر کردی و در راه خدا جهاد نمودی جهادی شایسته و به راه‌وروش مجاهدان در راه او کشته شدی تا خدای عزّوجل را درحالی‌که از تو راضی بود، ملاقات کردی و گواهی می‌دهم که تو به عهد خدا وفا کردی و جانت را در راه یاری حجّت خدا و پسر حجّت خدا بخشیدی تا مرگ تو دررسید، گواهی می‌دهم برای تو، به تسلیم وفاداری و خیرخواهی، برای یادگار نبی مرسل و نوه برگزیده و راهنمای عالم و جانشین تبلیغ‌کننده و ستمدیده حق غارت‌شده، خدا پاداشت دهد از سوی رسولش و امیرمؤمنان و حسن و حسین بهترین پاداش به خاطر آنکه صبر کردی و کارت را به حساب حق گذاشتی و کمک کردی، چه خوب است سرانجام سرای آخرت، خدا لعنت کند کسی که تو را کشت و کسی که به کشتنت فرمان داد و کسی که به تو ستم کرد و کسی که بر تو دروغ بست و به حقّت جهالت ورزید و حرمتت را سبک شمرد؛ و خدا لعنت کند کسی را که با تو بیعت کرد، ولی به حضرتت خیانت نمود و از یاری‌ات دست کشید و تو را وا‌گذاشت و تشویق به جنگ برضدّ تو کرد و تو را یاری نداد، خدا را شکر که آتش را جایگاه آنان قرار داد که برای واردان بد جایگاهی است، گواهی می‌دهم که تو مظلوم کشته شدی و همانا خدا وفا می‌کند آنچه را به شما وعده داد، من زائر و عارف به حق شما به درگاهت آمده‌ام، تسلیم شما و پیرو روش شمایم، یاری‌ام برای شما مهیاست تا خدا حکم کند و او بهترین  حکم‌کنندگان است، پس با شمایم با شما، نه با دشمن شما، درود خدا بر شما و بر ارواح و اجساد و حاضر و غائب شما و سلام و رحمت و برکات خدا بر شما باد، خدا بکشد امّتی را که شما را با دست‌ها و زبان‌ها کشتند.

در کتاب «مزار کبیر» این متن را به منزله اذن دخول قرار داده و گفته پس وارد شو و خود را به قبر بچسبان (بر اساس روایت سابقه به ضریح آن حضرت اشاره کن) و بگو:
سلام بر تو ای بنده شایسته‌ی فرمان‌بر خدا و رسولش و امیرمؤمنان و حسن و حسین (درود خدا بر آنان باد) خدا را سپاس و سلام بر بندگان برگزیده خدا، محمّد و خاندانش و سلام و رحمت و برکات و مغفرت خدا بر شما و بر روح و بدن تو ای مسلم، گواهی می‌دهم که تو بر آن راهی رفتی که بر آن راه جهادکنندگان بدر رفتند، آن جهادکنندگان در راه خدا و کوشش‌کنندگان در جهاد با دشمنان خدا و یاری اولیایش، خدا تو را بهترین پاداش و بیشترین پاداش و بی‌شمارترین پاداشی که به یکی از آنان‌که به بیعتش وفا کرد و دعوتش را پاسخ گفت و از والیان امر اطاعت کرد، بدهد؛ گواهی می‌دهم که تو در خیرخواهی نهایت کوشش را کردی و نهایت زحمت و کار طاقت‌فرسا را به میان آوردی تا خدا تو را در میان شهیدان برانگیخت و روحت را با ارواح اهل سعادت قرار داد و از بهشت‌هایش به تو بخشید، از نظر منزل وسیع‌ترینش را و از جهت غرفه برترینش را و نامت را در علیین بالا برد و تو را با پیامبران و صدّیقان و شهیدان و شایستگان محشور کرد و آنان نیکو رفیقانی هستند، گواهی می‌دهم که تو سستی نکردی و کندی ننمودی و بر بینایی از کارت درگذشتی، درحالی‌که به شایستگان اقتدا کردی و از پیامبران پیروی نمودی، خدا بین ما و تو را و بین رسول و اولیایش در منزل‌های فروتنان گرد آورد که او مهربان‌ترین مهربانان است.",زیارت جناب مسلم بن عقیل(ع)
29,51,سلام بر تو اى عموى رسول خدا (درود خدا بر او و خاندانش باد) سلام بر تو اى بهترین شهیدان، سلام بر تو اى شیر خدا و شیر رسول خدا، شهادت مى‏دهم که تو در راه خداى عزّ و جلّ جهاد کردى، و جانت را بخشیدى، و براى رسول خدا خیرخواهى نمودى، و آنچه را نزد خداى پاک بود رغبت داشتى، پدر و مادرم فدایت، به سویت آمدم، تا با این‏ آمدن به رسول خدا (درود خدا بر او و خاندانش باد) تقرّب جویم، مشتاق به توام در شفاعت، با زیارتت رهایى جانم‏ را مى‏طلبم، به تو پناهنده‏ام از آتشى که مثل من به خاطر جنایتى که برخود کرده‏ام مستحقّ آن است، از گناهانى که بر پشتم بار کرده‏ام گریزانم، به امید رحمت پروردگارم به تو پناهنده‏ام، از راه دور مشقّت بارى به سویت آمدم، خواهان آزادى‏ام از آتش دوزخ، پشتم را گناهانم سنگین بار کرده و بجا آورده‏ام آنچه‏ را که پروردگارم را به خشم آورده، احدى را براى خود بهتر از شما اهل بیت رحمت نیافتم که به او پناه برم، پس روز تهیدستى و حاجت‏ شفیع من باش، که اندوهگین به سویت سیر کردم، و محزون به جانبت آمدم، و گریه‏کنان در پیشگاهت اشک‏ ریختم، و تنها به محضرت آمدم، و تو از کسانى هستى که خدا پیوندش را به من دستور داده، و به نیکى بر او فرمانم داده، و بر فضلش دلالتم کرده، و به محبّتش راهنمایى‏ام نموده، و به وار شدن بر او تشویقم کرده، و خواستن حوایج را نزد او به من الهام نموده، شما اهل بیتى هستید که هرکه دوستتان بدارد هرگز بدبخت نشود، و هرکه به جانب شما آید هرگز محروم نگردد، و هرکه هواى شما را بدارد هرگز زیانکار نشود، و هرکه شما را دشمن بدارد هرگز به سعادت نرسد خداى بر محمّد و خاندان محمّد درود فرست، خدایا، من با ملازمت قبر عموى پیامبرت (درود خدا بر او و خاندانش باد)، خود را در معرض رحمتت قرار دادم، تا از انتقامت پناهم‏ دهد، در روزى که ناله‏ها در آن بسیار مى‏شود، و سرگرم شود هرکه به آنچه پیش فرستاده، و از خود دفاع نماید، اگر در آن روز به من رحم کنى، ترس و اندوهى بر من نیست، و اگر کیفرم دهى، پس مولایى‏ هستى که او را بر بنده‏اش قدرت کامل است، پس از این روز محرومم مساز، و بدون برآورده شدن حاجتم باز مگردان، چرا که خود را به قبر عموى پیامبرت چسباندم، و به وسیله او به سوى تو تقرّب جستم، براى طلب رضاى تو، و امید به رحمتت، بنابراین از من بپذیر، و به بردبارى‏ات بر جهلم به من بازگرد، و به مهرت بر جنایتى که بر خود وارد آوردم، هرآینه گناهم بزرگ شد، و از اینکه به‏ من ستم کنى نمى‏ترسم، ولى از بدى حساب مى‏ترسم پس امروز غلطیدنم بر قبر عموى پیامبرت را بنگر، پس به حق حرمت‏ آن دو بزرگوار از آتش آزادم کن، و کوششم را محروم از رحمت مفرما، و زارى‏ام بر تو سبک نیاید، و صدایم از تو محجوب نگردد، و بدون برآورده شدن حاجتم مرا باز نگردان، اى فریادرس هر دلگیر اندوهگین، اى گشاینده اندوه از غمزده‏ سرگردان و غرق شده مشرف به هلاکت، پس بر محمّد و خاندان محمّد درود فرست، و به من نظر کن نظر کردنى که بعد از آن بدبخت نشوم هرگز، و به زارى و اشک و تنهایى‏ام رحم کن من خشنودى‏ات را امید دارم، و جویاى آن خیرى هستم، که احدى آن را جز تو عطا نمى‏کند، پس آرزویم را باز مگردان، خدایا اگر کیفر کنى، پس مولایى هستى‏ که بر بنده‏اش و سزایش به بدى عملش قدرت دارد، پس امروز نومیدم مکن، و بدون حاجتم باز مگردان، و حرکت کردن و آمدنم را ناامید مفرما، زیرا توشه‏ام را خرج کردم، و بدن را به زحمت انداختم، و بیابانهاى خطرناک‏ را پشت سر گذاشتم، و اهل و مال و آنچه را به من دادى بجاى گذاردم و آنچه را نزد تو است بر خود اختیار نمودم، و به قبر عموى پیامبرت (درود خدا بر او و خاندانش باد) پناه بردم، و به وسیله او براى به دست آوردن رضایت تقرّب جستم، پس‏ به بردبارى‏ات بر جهلم، و به رأفتت بر گناهم بازگرد، به راستى بزرگ شده، به مهربانى‏ات اى بزرگوار، اى بزرگوار,زیارت حضرت حمزه(ع)
30,21,سلام بر رسول خدا، محمّد بن عبد الله خاتم پیامبران، سلام بر امیر مؤمنان سرور جانشینان، سلام بر امامان معصوم هدایت‏گر، سلام بر فرشتگان مقرّب سلام بر تو اى یار امین رسول خدا، سلام بر تو اى دوست امیر مؤمنان‏ سلام بر تو اى سپرده شده اسرار پرمیمنت، سلام بر تو اى باقیمانده خدا، از نیکان‏ پیشین، سلام بر تو اى ابا عبد الله و رحمت و برکات خدا. گواهى مى‏دهم که تو خدا را آنگونه که فرمان‏ داد فرمان بردى، و از رسولش آن طور که تو را فرا خواند پیروى نمودى، و خلیفه‏اش را متابعت کردى چنان‏که بر تو واجب نمود، و به نکوداشت فرزندانش‏ دعوت کردى، آنچنان‏که تو را آگاه ساخت و حق را به یقین دانستى، و به آنچنان‏که فرمان دادى اعتماد کردى، گواهى مى‏دهم که‏ تو درگاه جانشین مصطفى، و راه حجّت خدا مرتضى، و امین خدایى در آنچه از علوم برگزیدگان‏ به تو سپرده شده، گواهى مى‏دهم که تو از اهل بیت پیامبرى، آن شرافتمندان برگزیده براى یارى جانشین آن حضرت‏ گواهى مى‏دهم که تو صاحب درجات دهگانه ایمان، و دلایل مغلوب کننده‏اى، و تو نماز را به پا داشتى، و زکات را دادى‏ و امر به معروف و نهى از منکر کردى، و امانت الهى را ادا نمودى، و براى خدا و رسولش خیرخواهى کردى، و در جنب خدا بر آزار مردم صبر نمودى، تا مرگ تو را دررسید، خدا لعنت کند کسى را که حق تو را انکار کرد، و از مقامت‏ کاست، خدا لعنت کند کسى را که تو درباره سرورانت آزرد، خدا لعنت کند کسى را که تو درباره خانواده‏ات به زحمت افکند. خدا لعنت کند کسى را که تو را درباره سرورانت سرزنش نمود، خدا لعنت کند دشمن خاندان محمّد را، از پرى و آدمى، از پیشینیان و پسینیان، و بر آنان عذاب دردناک را دوچندان گرداند درود خدا بر تو اى ابا عبد الله، درود خدا بر تو اى یار رسول خدا، (درود خدا بر او و خاندانش)، و بر تو اى دوست امیر مؤمنان‏ و درود خدا بر روح پاکیزه و پیکر پاک تو، و خدا هنگامى‏که ما را مى‏میراند، به منّت و مهرش‏ به تو و به جایگاه سروران با میمنت ملحق سازد، و ما را همراه آنان و جوار ایشان در بهشتهاى پرنعمت گرد آورد، درود خدا بر تو اى ابا عبد الله، و درود خدا بر برادرانت شیعیان نیکوکار از گذشتگان پر میمنت، و وارد کن‏ نسیم رحمت و رضوان را، بر بازماندگان از اهل ایمان، و ملحق کند ما و آنان را به کسانى که سلمان دوست داشت از عترت پاک‏ و سلام و رحمت و برکات خدا بر تو و بر ایشان سلام بر تو اى ابا عبد الله، تو درگاه خدایى که از آن درآیند، و از آن برگیرند، گواهى مى‏دهم که‏ حق گفتى، و صادقانه سخن راندى، و به سوى مولایم در آشکار و نهان دعوت کردى، زائر به جانب‏ تو آمدم، درحالى‏که سپارنده حاجاتم به توام، و من اینک تو را وداع مى‏گویم، دین و امانت و عواقب کار و همه آرزویم را در طول عمرم به تو مى‏سپارم، و سلام و رحمت و برکات خدا بر تو باد، و درود خدا بر محمّد و خاندان نیکویش,زیارت سلمان فارسی(رض)
31,50,"سلام بر رسول خدا، سلام بر پیامبر خدا، سلام بر محبوب خدا، سلام بر برگزیده خدا، سلام بر راز خدا، سلام بر محمّد بن عبدالله، سرور پیامبران و خاتم فرستادگان و برگزیده خدا از آفریده‌هایش در زمین و آسمان، سلام بر همه پیامبران و رسولان خدا، سلام بر شهیدان و سعادتمندان و شایستگان، سلام بر ما و بر بندگان شایسته، سلام بر تو ای روح پاک، سلام بر تو ای جان برجسته، سلام بر تو ای نسل پاکیزه، سلام بر تو ای انسان پاک، سلام بر تو ای فرزند بهترین مردم؛ سلام بر تو ای فرزند پیامبر برگزیده، سلام بر تو ای فرزند برانگیخته به سوی همۀ مردم، سلام بر تو ای فرزند مژده‌دهنده و بیم‌دهنده، سلام بر تو ای فرزند چراغ نوربخش، سلام بر تو ای فرزند حمایت‌شدۀ به قرآن، سلام بر تو ای فرزند فرستاده شده به سوی انس و جنّ، سلام بر تو ای فرزند دارای پرچم و نشان، سلام بر تو ای فرزند شفیع روز قیامت، سلام بر تو ای فرزند کسی که خدا او را مخصوص به کرامت کرده، سلام و رحمت و برکات خدا بر تو، گواهی می‌دهم که خدا خانه نعمتش را برای تو برگزید، پیش از آنکه احکامش را بر تو واجب کند یا تو را به حلال و حرامش مکلّف گرداند، پس تو را به سوی خود انتقال داد. پاک و پاکیزه، پسندیده و پاک از هر ناپاکی، منزّه از هر چرک و در بهشت آسایش جایت داد و به سوی درجات برتر بالایت برد، درود خدا بر تو درودی که دیده رسولش را به آن روشن گرداند و به بزرگ‌ترین آرزویش برساند؛ خدایا قرار ده برترین و پاکیزه‌ترین درودهایت و فزاینده‌ترین و کامل‌ترین برکاتت را بر رسول و پیامبر و برگزیده از میان بندگانت، محمّد خاتم پیامبران و بر آنان‌که پدید آمدند از اولاد پاکش و بر کسی که یادگار گذاشته از اهل‌بیت پاکیزه‌اش، به مهربانی‌ات ای مهربان‌ترین مهربانان. خدایا از تو می‌خواهم به حق محمّد برگزیده‌ات و ابراهیم فرزند پیامبرت، اینکه به حق آنان این امور را برایم قرار دهی: کوششم را مورد سپاس و گناهم را آمرزیده و زندگی‌ام را سعادتمندانه و عاقبتم را ستوده و حاجاتم را روا گشته و کارهایم را پسندیده و امورم را ملازم باسعادت و شئونم را پسندیده خدایا و توفیق را برایم نیکو گردان و هر اندوه و فشاری را از من برطرف ساز؛ خدایا مرا از کیفرت برکنار دار و ثوابت را بی‌دریغ به من ببخش و در بهشتت جایم ده و خشنودی و ایمنی‌ات را روزی‌ام کن و با من در دعاهای شایسته‌ام شریک کن پدر و مادر و فرزندانم را و همه مردان و زنان اهل ایمان را، زنده و مرده آنان را، به درستی که تو صاحب ماندنی‌های شایسته‌ای، اجابت فرما ای پروردگار جهانیان.
",زیارت ابراهیم پسر رسول خدا(ص)
32,52,سلام بر رسول خدا، سلام بر پیامبر خدا، سلام بر محمّد بن‏ عبد الله، سلام بر اهل بیت پاکش، سلام بر شما اى شهیدان مؤمن، سلام بر شما اى اهل بیت ایمان، و توحید، سلام بر شما اى یاوران دین خدا و رسول خدا (درود خدا بر او و خاندانش باد) سلام بر شما بخاطر آن صبرى که کردید، چه خوب است سرانجام خانه آخرت، شهادت‏ مى‏دهم که خدا شما را براى دینش برگزید، و براى رسولش انتخاب کرد، و شهادت مى‏دهم که شما در راه خدا جهاد کردید جهادى شایسته، و از دین خدا و پیامبرش دفاع نمودید، و در برابر رسول خدا جانبازى کردید، و شهادت مى‏دهم که بر روش‏ رسول خدا کشته شدید، پس خدا شما را از جانب پیامبر و از سوى اسلام و اهلش پاداش دهد بهترین پاداش، و در محل رضوان و موضع اکرامش شما را به ما بشناسد، در کنار انبیا و صدیقین و شهدا صالحین، و آنان از جهت رفاقت نیکو رفیقانى هستند، شهادت مى‏دهم که شما حزب خدایى، و اینکه هرکس با شما جنگید، با خدا جنگیده، و شما از مقرّبان و رستگاران هستید، آنان‏که نزد خدا زنده‏اند، و روزى داده مى‏شوند، لعنت خدا و فرشتگان و همه مردم بر آنان باد که شما را کشتند، اى اهل توحید زیارت‏کنان به محضرتان آمدم، به حق شما آگاهم‏ و به زیارتتان به سوى خدا تقرّب مى‏جویم، و به آنچه که از اعمال شریفه، و کارهاى پسندیده گذشته دانایم، سلام و رحمت و برکات خدا بر شما باد، و لعنت خدا و خشم و غضبش بر آنان‏که شما را کشتند. خدایا به زیارت اینان سودم ده، و بر قصدشان ثابتم دار، و بر آنچه آنان را بر آن می‌راندى مرا بمیران، و در قرارگاه خانه رحمتت میان من و آنان جمع کن، شهادت مى‏دهم که شما بر ما پیشى گرفتید، و ما هم به شما ملحق مى‏شویم,زیارت شهدای احد
33,53,سپاس خدا را که ما را در ماه رجب در محضر اولیایش حاضر کرد، و آنچه را که از حق ایشان بر ما فرض بود واجب‏ فرمود، و درود خدا بر محمّد برگزیده خدا، و جانشینان پرنجاتبخش، خدایا! چنان‏که ما را به محضر ایشان حاضر نمودى، به وعده آنها در حق ما وفا کن، و ما را به جایگاه ورود آنان و فیض وجودشان وارد فرما، بى‏آنکه از ورود به خانه همیشگى و بهشت جاوید رانده شویم، و سلام بر شما، من به قصد شما آمده‏ام و در خواهش و حاجتم به شما تکیه کردم، حاجتم آزادى‏ام از دوزخ و جاى گرفتن در کنار شما در خانه ابدى است، هرماه با پیروان نیکوکارتان، و سلام بر شما به خاطر شکیبایى‏تان، چه نیکوست این خانه آخرت، من خواهنده و آرزومند شمایم در آنچه اختیار و تغییرش به دست شماست. تنها «به وسیله شما» شکستگى جبران شود و بیمار درمان پذیرد و آنچه را رحم‏ها بیفزاید و کم کنند انجام پذیرد، من به راز شما ایمان دارم‏ و به گفتارتان تسلیمم، و خدا را به شما سوگند مى‏دهم در اینکه از حرم شما بازگردم به همراه حاجاتم و رواشدن آنها و به امضا رسیدنشان و موفقّانه برآمدنشان و دور شدن سختى‏هاى آنها و به همراه کارهایم نزد شما و اصلاح آنها، و سلام بر شما سلام وداع‏کننده‏اى حوایجش‏ را به شما سپرده، از خدا مى‏خواهد دوباره به سوى شما بازگردد، و راهش با جانب شما قطع نشود، و اینکه خدا مرا برگرداند از محضر شما به بهترین وجه و با دستى پر، به جایى سرسبز، و زیستگاهى خوش و گسترده و راحت و آسوده، تا رسدن‏ مرگ و بهترین سرانجام، و جایگاهى در ناز و نعمت ازلى، و زنگى آینده ابدى، و خوردنیهاى مداوم، و نوشیدن شراب طهور، و آب گوارا، نوشیدن چند بار و یکبار، که از نوشیدنش خستگى و ملالى دست ندهد و رحمت خدا و برکات و تحیّاتش بر شما، تا بازگشتم به محضر شما، و رستگارى در حکومتتان، و محشور شدن در زمره شما، و رحمت خدا و برکت و درودها و تحیّاتش بر شما، و او ما را بس است و نیکو وکیلى است,زیارت رجبیه (الحمد الله الذی اشهدنا)
34,44,"اى سرپرستان من، اى فرزندان رسول خدا، بنده شما، و فرزن کنیز شمایم، که خوار در برابرتان هستم، و فزاینده‏ در والایى قدرتان، و اعتراف کننده به حق شما، آمده به پیشگاه‌تان، درحالى‏که پناهنده به شما و قصد کننده حرم شما، و متقرّب‏ به سوى شماست، متوسّل به خدا است به وسیله شما، آیا وارد شوم اى سرپرستانم، آیا وارد شوم اى اولیاى خدا آیا وارد شوم اى ملائکه خدا، که در برگیرنده این حرم، و مقیم در این زیارتگاهید خدا بزرگ‌تر است، بزرگ‌تر، خدا را سپاس بسیار، در بامداد و شامگاه، و سپاس خداى را خداى فرد و بى‏نیاز، و بزرگوار و یکتا تفضّل کننده و نعمت‏دهنده، و عطابخش و مهروز، خدایى که به کرمش منّت نهاد، و به احسانش زیارت سرورانم را آسان نمود و از زیارتشان محرومم نکرد، بلکه تفضّل و بخشش بى‏پایان بى‏دریغ نمود سلام بر شما اى پیشوایان هدایت، سلام بر شما اى اهل پرهیزکارى، سلام‏ بر شما اى حجّتها بر اهل دنیا، سلام بر شما اى قیام‏کنندگان به عدالت در میان آفریدگان، سلام بر شما اى اهل برگزیدگى، سلام بر شما اى خاندان رسول خدا، سلام بر شما اى‏ اهل راز، شهادت مى‏دهم که دعوت حق را رساندید، و خیرخواهى نمودید، و در راه حق شکیبایى کردید، و تکذیب شدید، و نسبت‏ به شما بدرفتارى شد، ولى شما گذشت کردید، و شهادت مى‏دهم که شما امامان هدایت و هدایت یافته‏اید، و طاعت شما واجب، و گفتار شما صدق است، شما دعوت کردید، ولى اجابت نشدید، و دستور دادید، ولى اطاعت‏تان نکردند، شما ستونهاى دین‏ و پایه‏هاى زمین هستید
همواره تحت توجّه خدا بودید، که شما را از صلبهاى هر انسان پاک بر مى‏داشت، و به رحمهاى پاکیزه‏ منتقلتان مى‏نمود، جاهلیت سخت و سنگین شما را آلوده نکرد، و فتنه‏هاى هوا در شما شرکت نجست، پاک بودید و جاى روییدن شما پاک بود، جزادهنده روز جزا به وجود شما بر ما منّت نهاد، پس قرارتان داد در خانه‏هایى که خدا اجازه داد رفعت یابد، و نامشان در آن خانه‏ها ذکر گردد، و درودمان را بر شما رحمت براى ما و کفاره گناهانمان قرار داد، زیرا خدا شما را براى ما انتخاب کرد، و آفرینش ما را به آنچه از ولایت شما بر ما منّت نهاد و پاکیزه ساخت، و ما در پیشگاه خدا از نامبردگان به دانش شما و اقرارکنندگان به تصدیقمان نسبت به شما بودیم، این است جایگاه کسى‏که زیاده‏روى کرد، و دچار خطا شد، و درمانده گشت، و به آنچه جنایت کرد اقرار نمود، و به این‏جایگاهش نجات خود را می‌د دارد، و اینکه به وسیله شما از ورطه هلاکت برهاندش رهاننده هلاک شدگان‏ شما شفیعان من باشید آنگاه که وارد بر شما شوم همانگاه که مردم دنیا از شما روگردانده‏اند، و آیات خدا را به‏ مسخره گرفتند، و از قبول آنها تکبّر کردند اى که او پابرجاست و غفلت نمى‏کند، و پاینده است و سرگرم نمى‏شود، و به همه‏چیز احاطه‏ دارد، تو را منّت است به آنچه مرا موفّق نمودى، و شناساندى به من آنچه را بر آنم واداشتى، آنگاه که بندگانت از او بازداشتند، و شناختش را نادان بودند، و حقّش را سبک شمردند، و به جانب غیر او میل نمودند، پس از جانب تو بر من منّت بود، با اقوامى که اختصاص دادى‏ آنها را به آنچه مرا به آن اختصاص دادى، پس تو را سپاس، به خاطر اینکه در این‏جایگاهم نزد تو یاد شده و ثبت شده بودم، از آنچه امید کردم مرا محروم مکن، و در آنجه خواندم ناامید مساز، به حرمت محمّد و خاندان پاکش، و درود خدا بر محمّد و خاندان محمّد سلام و رحمت و برکات خدا بر شما اى پیشوایان‏ هدایت، شما را به خدا مى‏سپارم، و بر شما سلام مى‏فرستم، به خدا و رسول، و به آنچه شما آورید و بر آن راهنمایى‏ کردید ایمان آوردیم، خدایا ما را با گواهان بنویس",زیارت ائمه بقیع(ع)
35,6,"شهادت مى‏دهم که معبودى جز خدا نیست، یگانه است و شریکى ندارد، و شهادت مى‏دهم که محمّد بنده و فرستاده اوست، و على‏ بن ابیطالب امیر مؤمنان بنده خدا، و برادر رسول اوست، و امامان پاک از فرزندانش حجّتهاى‏ خدا بر خلق اویند
سلام بر تو اى وارث آدم جانشین خدا، سلام‏ بر تو اى وارث نوح برگزیده خدا، سلام بر تو اى وارث ابراهیم دوست خدا، سلام بر تو اى وارث موسى همسخن خدا، سلام بر تو اى وارث عیسى روح خدا، سلام بر تو اى وارث محمّد سرور رسولان خدا، سلام بر تو اى امیر مؤمنان‏ سلام بر تو اى پیشواى پرهیزگاران، سلام بر تو اى سرور جانشینان، سلام بر تو اى جانشین رسول پروردگار جهانیان، سلام بر تو اى وارث دانش پیشینیان، سلام بر تو اى خبر بزرگ سلام بر تو اى راه راست سلام بر تو اى پیراسته بزرگوار، سلام بر تو اى جانشین پرهیزگار، سلام بر تو اى پسندیده‏ پاک، سلام بر تو اى ماه نوربخش، سلام بر تو اى بزرگ‌ترین صدّیق، سلام‏ بر تو اى بزرگ‌ترین جداکننده حق و باطل، سلام بر تو اى چراغ نورافشان، سلام بر تو اى امام هدایت، سلام بر تو اى پرچم پرهیزگارى، سلام بر تو اى حجّت بزرگ‌تر خدا، سلام بر تو اى بنده خاص و خالص حق، و امین و برگزیده خدا و درگاه خدا، و معدن‏ حکم خدا، و راز و گنجینه علم و خزانه‏دار و سفیر خدا در میان بندگان، شهادت‏ مى‏دهم که تو نماز را بپا داشتى، و زکات را پرداختى، و امیر به معروف و نهی از منکر کردى و قرآن را تلاوت نموده آنگونه که شایسته تلاوت است، و از جانب خدا دین را به مردم رساندى، و به پیمان خدا وفا کردى، و کلمات خدا به وسیله تو کامل شد، و در راه خدا جهاد کردى جهادى شایسته، و براى خدا و رسولش‏ (درود خدا بر او و خاندانش باد) خیرخواهى نمودى، و به جانبازى برخاستى، با صبر و براى خدا، درحالى‏که دفاع کننده بودى از دین خدا، و حفظ کننده جان رسول خدا، خواهان آنچه نزد خداست، مشتاق به آنچه خدا وعده داد، و از جهاد رفتى بر روشنى‏ که بر آن بودى، حاضر و گواه و گواهى شده، خدا پاداش دهد از جانب پیامبرش، و از سوى اسلام‏ و اهلش از چنین صدّیقى! بر‌ترین پاداشها، شهادت مى‏دهم تو اولین فرد ملّت بودى در اسلام، و خالص‏ترینشان‏ در ایمان، و شدیدترینشان در یقین، و ترسنده‏ترینشان از خدا، و بزرگترینشان در قبول زحمت، و با احیتاطترینشان نسبت به رسول خدا (درود خدا بر او و خاندانش باد)، و برترینشان در فضائل، و زیادترینشان در سوابق، و بلندترینشان در درجه و شریف‏ترینشان در منزلت، و بزرگوارترینشان در پیشگاه او، پس نیرومند بودى هنگامى‏که مردم سست بودند، و لمازم بودى راه رسول‏ خدا (درود خدا بر او و خاندانش باد) را، و شهادت مى‏دهم که تو جانشین پیامبر بودى، جانشینى بر حق، در این امر به رغم خواهش منافقان‏ و خشم کافران، و کینه فاسقان، و تو را کشمکشى نبود، به کار حکومت قیام کردى، هنگامى‏که آنها کاهلى کردند و نطق کردى، زمانى که آنان از سخن گفتن دم زدند، به نور خدا پیش رفتى، آن زمان که آنها توقّف کردند، پس هرکه تو را پیروى کرد راه یافت، تو اول‏ آنان بودى در سخن گفتن، و سخت‏ترینشان در دفاع، و درست‏ترینشان در گفتار، و استوارترینشان در رأى، و شجاع‏ترینشان در قلب، و زیادترینشان در یقین، و نیکوترینشان در عمل و آگاه‏ترینشان به امور، براى اهل ایمان پدرى مهربان بودى، زمانى‏که تدبیر امورشان به دست تو افتاد پس تو به دوش کشیدى، آنچه آنان از آن ناتوان شدند، و حفظ کردى آنچه را آنها ضایع نمودند، و رعایت کردى آنچه را آنها فرو گذاردند، و دامن همّت به کمر زدى زمانى که ترسیدند، و بر‌تر شدى وقتى آزمند شدند، و صبر کردى آنگاه که صبر نکردند، بر کافران عذابى ریزان بودى و شدید، و خشمگین، و براى مومنان باران رحمت و نعمت فراوان و دانش بى‏پایان‏ بودى، دلیلت کند نشد، دلت منحرف نگشت، بصیرتت به ناتوانى ننشست، وجودت نترسید، مانند کوه بودى که‏ تندبادها حرکتش ندهد، و شکننده‏ها از جا برش ندارد، آنچنان بودى که رسول خدا (درود خدا بر او و خاندانش باد) فرمود: قوى در بدن، فروتن پیش خود، عظیم نزد خدا، بزرگ در زمین، با عظمت در آسمان براى احدى درباره تو جاى طعنه‏زدن نبود، و براى گوینده‏اى در حقت زمینه عیب‏جویى وجود نداشت، و براى خلق نسبت‏ به تو براى خواسته‏هاى باطلشان جاى طمعى، و نه کسى را پیش تو توّقع نرمشى، ناتوان و خوار نزد تو، نیرومند و عزیز به حساب مى‏آید، تا حقّش را به نفع او بگیرى، و نیرومند و عزیز پیش تو، ناتوان و خوار شمرده مى‏شد تا حق را از چنگ او درآورى‏ نزدیک و دور نزد تو در این زمینه برابرند، کار تو حق و درستى و خوشرفتارى است، و گفته‏ات حکم و حتم، و دستورت بردبارى و تصمیم، و رأیت دانش و تدبیر، دین به تو اعتدال‏ یافت، و سختى به تو آسان شد، و آتشها به وسیله تو خاموش گشت، و ایمان به جناب تو نیرومندى یافت، و اسلام‏ به تو پایدار شد، و مصیبتت مردم را درهم شکست، پس ما از آن خداییم و به سوى او باز مى‏گردیم، خدا لعنت کند کس که تو را کشت و آن‏که با تو مخالفت ورزید، و آن‏که به تو دروغ بست، و آن‏که بر تو ستم روا داشت، و حقّت را غصب کرد، و خدا لعنت کند کسى را که این خبر به او رسید و به آن خشنود شد، ما با توجّه به خدا از ایشان بیزاریم، خدا لعنت‏ کند ملّتى را که با تو مخالفت ورزیدند، و ولایتت را انکار نمودند، و بر علیه تو به هم کمک رساندند و تو را کشتند، و از تو منحرف شده، و از یارى‏ات دریغ کردند، خدا را سپاس که آتش را جایگاه آنان قرار داد، و چه جایگاهى است براى واردشدگان، برایت شهادت مى‏دهم اى ولىّ خدا، و ولىّ رسولش (درود خدا بر او و خاندانش باد) به رساندن پیام حق، و اداى وظیفه، و شهادت مى‏دهم که تو حبیب و درگاه و همراه خدایى، و سویه‏اى هستى که از آن به جانب‏ خدا مى‏آیند، و تویى راه خدا، و تویى بنده خدا، و برادر رسول خدا (درود خدا بر او و خاندانش باد) به نزدت آمده‏ام، یارت کننده به خاطر بزرگ بودن حال و منزلتت نزد خدا، و رسولش، و به زیارتت به سوى خدا تقرّب مى‏جویم‏ مشتاق به سوى توام، در شفاعت به شفاعتت رهایى خویش را مى‏طلبم، از آتش به تو پناهنده‏ام‏ از گناهانم که بر پشت خود بار کرده‏ام گریزانم، هراسان به سوى توام، درحالى‏که امید به رحمت پروردگار دارم، به سوى‏ تو آمده‏ام، تو را به جانب خدا به شفاعت مى‏گیرم اى مولایم. تقرّب مى‏جویم به وسیله تو به خدا، تا به عنایت تو حاجاتم برآورده شود، اى‏ امیر مؤمنان مرا به درگاه خدا شفاعت کن، من بنده خدا، و دوست و زائر تو هستم، براى تو نزد خدا مقام‏ معلوم و منزلت و مقام بزرگ و شفاعت پذیرفته است. خدایا بر محمّد و خاندان محمّد درود فرست و درود فرست بر بنده و امین وفادارت، و دست‏آویز محکم و دوست برترت، و کلمه‏ نیکو‌تر و حجّت بر بندگانت و صدّیق اکبر و سرور جانشینان و پایه اولیا و تکیه‏گاه برگزیدگان، امیر مومنان در پیش پرهیزگاران، و مقتداى صدّیقان، و پیشواى‏ شایستگان آن معصوم از لغزشها، و بریده از نقایص، و پیراسته از عیب، و پاک‏ از شک، برادر پیامبرت، و جانشین رسولت، و خوابیده بر بسترش، و کمک‏دهنده به پیامبر با جانش، و برطرف کننده اندوه از چهره‏اش، آن‏که او را قرار دادى شمیشیرى براى نبوّتش و معجزه‏اى براى رسالتش‏ و دلالتى روشن براى حجّتش، و حمل‏کننده پرچمش، و نگهدارنده جانش، و راهنمایى امّتش، و قدت‏ براى نبردش، و تاجى بر سرش و درگاهى براى یارى‏اش و کلیدى براى پیروزى‏اش، تا سپاهیان شرک را با یارى‏ات شکست‏ داد، و اردوهاى کفر را به دستورت نابود ساخت و جانش را در راه خشنودى تو و رسولت بخشید، و آن را وقف بر اطاعت او، و سپرى در برابر گرفتاریهاى پیامبر قرار داد، تا جان پیامبر (درود خدا بر او و خاندانش باد) در میان مشت او برآمد، و از خنکى آن را در ربود و بر چهره خود کشید، و فرشتگان او را بر غسل و تجهیز رسول خدا کمک کردند، آن حضرت بر پیامبر نماز خواند، و جنازه‏اش را در خاک گذاشت، و قرض او را ادا کرد، و به وعده‏اش وفا نمود، و ملازم پیمانش شد، و پا جاى پایش نهاد، و وصیّتش را حفظ کرد، و زمانى که یاورانى براى خود یافت، خود به کارهاى سنگین خلافت قیام کرد، درحالى‏که با قدرت تمام بارهاى گران امامت را به دوش کشید، پس پرچم هدایت را در میان بندگانت‏ برافراشت، و جامه امنیّت را در کشورهایت گشود، و عدالت را در میان مخلوقاتت گستراند، در بین مردم به‏ قرآنت حکومت کرد، و مقررّاتت را بر پا نمود، و انکار را مقهور و خوار کرد، کجى را راست نمود، و فتنه را آرام ساخت، و سستى را به نابودى‏ کشید، و شکاف اجتماعى را بست، و پیمان‏شکنان و ستمکاران و خارج‏شدگان از دین را کشت، و همواره زندگى کرد بر راه و روش رسول‏ خدا (درود خدا ب راو و خاندانش باد) و طریق او، و نرمى خوى او، و زیبایى روش او، درحالى‏که به روشش اقتدا کرد، و به عزّتش آویخت، و عهده‏دار طریق او شد، و نمونه‏هاى عالى کارهاى حضرتش را نصب العین خود قرار داد. بندگانت را به آن کارها وادار مى‏کرد، و به آن امور دعوت مى‏نمود، تا وقتى که محاسنش به خون سرش رنگین شد. خدایا همچنانکه او در طاعت تو شک را بر یقین ترجیح نداد، و به اندازه چشم برهم‏زدنى بر تو شرک نیاورد، بر او درود فرست درودى پاکیزه، روینده‏ که به وسیله آن در بهشت به درجه نبوت برسد، و از جانب ما به او درود و سلام برسان، و عنایت کن به ما از جانبت‏ خود، در دوستى‏اش فضل و احسان و مغفرت و خشنودى را، که تو دارنده فضل تنومندى، به مهربانى‏ات‏ اى مهربان‏‌ترین مهربانان خدایا تو بر زبان پیامبر و رسولت محمّد (درود تو بر او و خاندانش) به من بشارت دادى و فرمودى: «و بشارت ده کسانى را که ایمان آوردند، که براى آنان است نزد پروردگارشان قدم راستى. خداى من به همه پیامبران و رسولانت‏ (درود تو بر ایشان) مؤمنم، پس از معرفت به آنان در موقعیتى قرارم مده که در بر مردم رسوایم‏ سازى، بلکه مرا با آنان قرار ده، و با تصدیق به آنان بمیران. خدایا تو آنان را مخصوص به کرامتت‏ گرداندى، و مرا به پیروى از ایشان فرمان دادى. خدایا من بنده و زائر توام، و به تو تقرّب مى‏جویم با زیارت‏ برادر رسولت، و بر هر آمده‏اى و زیارت شده‏اى، براى کسى‏که به نزد او آمده و زیارت کرده حقىّ است، و تو بهترین‏ دیدار شده، و بزرگوار‌ترین زیارت شده‏اى، پس از تو درخواست مى‏کنم اى خدا، اى مهربان، اى بخشنده، اى جواد، اى بزرگوار، اى یکتا، اى بى‏نیاز، اى کسى‏که نزاده و زائیده نشده، واحدى همتایش نبوده، و همسر و فرزندى برنگرفته، اینکه بر محمّد و خاندان محمّد درود فرستى و قرار دهى تحفه‏ات را برایم در زیارتم نسبت به رسولت رهایى از آتش دوزخ، و قرارم دهى از آنان‏که به سوى خیرات مى‏شتابند، و تو را با امید و بیم مى‏خوانند، و از خشوع‏کنندگان براى‏ خود مقرّرم دارى. خدایا بر من منّت نهادى به زیارت مولایم على بن ابیطالب و به ولایت و معرفتش، پس قرارم ده از کسانى‏که او را یارى مى‏کنند، و از او یارى مى‏ستانند، و بر من منّت بنه به یارى‏ات براى دین. خدایا مرا از شیعیانش قرار ده و بر دینش بمیران. خدایا براى من واجب گردان، از رحمت و خشنودى و مغفرت و احسان و روزى وسیع حلال پاکیزه، آنچنان‏که تو شایسته آنى، اى مهربان‏‌ترین مهربانان، و سپاس خداى را پروردگار جهانیان
خدا رحمت کند اى ابو الحسن، تو اولین نفر ملّت در گرویدن به اسلام، و خالص‏ترینشان در ایمان، و سخت‏ترینشان در یقین‏ و ترسنده‏ترینشان از خدا بودى",زیارت امیر المومنین ع زیارت شب و روز مبعث
36,47,"سلام بر محمّد رسول خدا، خاتم پیامبران، و سرور رسولان، و برگزیده پروردگار جهانیان، امین خدا بر وحى و دستورات قطعى الهى، و ختم کننده آنچه گذشته، و گشاینده آنچه‏ خواهد آمد، و چیره بر همه اینها، و رحمت و برکات و درودها و تحیّات خدا بر او باد. سلام‏ بر پیامبران خدا و رسولانش، و فرشتگان مقرّب و بندگان شایسته‏اش. سلام بر تو اى امیر مؤمنان و سرور جانشینان، و وارث دانش پیامبران، ولى پروردگار جهانیان‏ و مولاى من و مولاى مؤمنان، و رحمت و برکات خدا بر او باد. سلام بر تو اى مولاى من‏ اى امیر مؤمنان، اى امین خدا بر روى زمینش، و سفیر او در خلقش، و حجّت رسایش بر بندگان
سلام بر تو اى دین معتدل خدا، و راه راستش. سلام بر تو اى‏ خبر بزرگى که آنها در آن اختلاف کردند، و از آن بازخواست شوند. سلام بر تو اى امیر مؤمنان، به خدا ایمان آوردى، درحالى‏که همه شرک مى‏ورزیدند، و حق را تصدیق گفتى وقتى که آنان را تکذیب مى‏نمودند و جاد کردى و آنان از جهاد عقب‏نشینى مى‏کردند، خدا را عبادت کردى، درحالى‏که خالص نمودى براى او دین را، صبر کردى و به حساب‏ خدا گذاشتى، تا مرگ تو را دررسید، آگاه باشید لعنت خدا بر ستمکاران. سلام بر تو اى آقاى مسلمانان‏ و رئیس دین، و پیشواى اهل تقوا، و مقتداى سپیدرویان، و رحمت و برکات خدا بر تو باد شهادت مى‏دهم که تویى برادر رسول خدا، جانشین، و وارث علمش، و امین او بر قانونش، و جانشین او در امّتش و اوّل کسى‏که به خدا ایمان آورد، و آنچه را بر پیامبرش نازد شده بود تصدیق کرد، و شهادت مى‏دهم که‏ آن حضرت همه آنچه را خدا درباره تو نازل کرد به مردم رساند، و امر خدا را درباره تو با صداى بلند اعلام کرد، و بر امّتش حتمى بودن طاعت و ولایتت‏ را واجب نمود، و بیعت تو را بر عهدّ آنان نهاد، و حضرتت را نسبت به مؤمنان سزاوار‌تر از خودشان قرار داد، چنان‏که‏ خدا خود او را اینچنین قرار داد، سپس پیامبر اسلام خدا را بر مردم شاهد گرفت و فرمود: آیا من آن نیستم که رساندم. همه گفتند: به خدا آرى. پس فرمود: خدایا گواه باش، و تو براى گواهى و حاکمیت بین بندگان بسى. پس خدا لعنت کند منکر ولایتت را بعد از اقرار، و شکننده پیمانت را پس از پیمان بستن، و شهادت مى‏دهم که‏ تو به عهد خداى تعالى وفا کردى، و خداى تعالى وفا کننده به عهد خویش براى توست، و هرکس به آن پیمانى که با خدا بسته وفا کند، خدا پاداش بزرگى به او خواهد داد. و شهادت مى‏دهم که تویى امیر مؤمنان آن حقّى که قرآن به‏ ولایتت گویا شد، و رسول خدا در این زمینه براى تو از امّتت پیمان گرفت، و شهادت مى‏دهم که تو و عمو و برادرت کسانى هستید که با خدا با جا‌‌نهایتان معامله کردید پس خدا این آیه را در حق شما نازل کرد: به درستى که خدا از مؤمنان خرید جانها و اموالشان را، که در عوض به آنها بهشت براى آنان باشد، و در راه خدا پیکار مى‏کنند، پس مى‏کشند و کشته مى‏شوند، وعده‏اى است بر او، محقق شده در تورات و انجیل و قرآن، و کیست که‏ به عهد خود وفادار‌تر از خدا باشد، پس شادى کنید به معامله‏اى که انجام دادید، و این است آن رستگارى بزرگ آنانند توبه‏کنندگان، عبادت‏کنندگان، روزه‏گیران، رکوع‏کنندگان، سجودکنندگان، امرکنندگان‏ به معروف، نهى‏کنندگان از منکر، و نگهبانان حدود خدا، و به مؤمنان بشارت ده، شهادت‏ مى‏دهم اى امیر مؤمنان، که شک کننده در باره تو به رسول امین ایمان نیآورده، و اینکه روى گرداننده از ولایت‏ تو به ولایت غیر، معاندانه روى گردان از دین است، دین میانه‏اى که پروردگار جهانیان براى ما پسندیده، و آن را روز غدیر به ولایت تو کامل نموده است، و گواهى مى‏دهم که در این گفته خداى عزیز رحیم، مقصود تویى: به حقیقت این است راه راست من، از آن پیروى‏ کنید، و راههاى دیگر را پیروى ننمایید، که شما را از راه او پراکنده کند، به خدا سوگند گمراه شد، و گمراه کرد کسى‏که از غیر تو پیروى نمود، و کسى‏که تو را دشمن داشت، ستیزه‏ورزان از حق روى گرداند خدایا امرت را شنیدیم. و اطاعت کردیم و راه راست تو را پیروى نمودیم‏ پروردگارا ما را هدایت کن، و بعد از اینکه ما را به طاعتت هدایت کردى دلهایمان را منحرف مساز، و ما را از سپاسگذاران نعمتهایت‏ قرار ده، و شهادت مى‏دهم که تو پیوسته با هواى نفس مخالف، و با پرهیزگارى هم‏پیمان، و به فرو خوردن خشم توانا و گذشت کننده از مردم و آمرزنده آنان بودى، و زمانى که خدا معصیت مى‏شود خشمناک، و هنگامى‏که اطاعت مى‏شود خشنودى‏ به آنچه خدا با تو پیمان بسته بود عامل بودى، و آنچه نگهدارى‏اش از تو خواسته شده بود رعایت نمودى، و آنچه به تو سپرده شده بود حفظ کردى، و آنچه از حق بر عهده‏ات نهاده شده بود رساندى، و آنچه را به آن وعده داده شدى به انتظار نشستى، و شهادت مى‏دهم که از روى زبونى محافظه‏کارى نکردى، و در اثر بى‏تابى و عجز از گرفتن حقت باز نایستادى، و به خاطر ترس و وحشت، از پیکار با غصبان ولایتت قدم به عقب نگذاشتى، و به علّت سستى بر خلاف آنچه خدا را خشنود مى‏کند اظهار خشنودى ننموده، و براى آنچه در راه خدا به تو دررسیده سست نشدى و به خاطر ترس و زبونى از خواستن حقّت ناتوان و درمانده نگشتى، پناه به خدا از اینکه چنین باشى، بلکه زمانى‏که مورد ستم واقع شدى. به حساب پروردگارت گذاشتى، و کارت را به او واگذار کردى، و ستمکاران را پند دادى ولى نپذیرفتند، و اندرز دادى ولى‏ قبول نکردند، و آنان را از خدا ترساندى، ولى نترسیدند، و شهادت مى‏دهم که تو اى امیر مؤمنان در راه خدا به حق‏ جهاد کردى، تا اینکه خدا تو را بجوارش فرا خواند، و به اختیارش تو را به جانب خود قبض روح کرد، و حجّتت را بر دشمنانت ختم کرد، با به قتل رساندن تو را، تا حجّت به سود تو و زیان باشد همراه با آنچه براى تو بود از حجّتهاى رسا بر همه‏ خلق. سلام بر تو اى امیر مؤمنان، خدا را خالصانه عبادت کردى، و صابرانه در راه‏ خدا جهاد نمودى، و به حساب خدا جانبازى کردى، و به کتابش عمل نمودى، و روش پیامبرش را پیروى کردى، و نماز را بپا داشتى، و زکات را پرداختى، و به معروف امر کردى، و تا توانستى از منکر نهى نمودى‏ طالب بودى آنچه را نزد خداست، راغب بودى در آنچه خدا وعده داد، کاسه صبرت از پیش آمدها لبریز نشد، و هنگام سختیها سست‏ نگشتى از مقابل هیچ جنگجویى بازنگشتى، آنکه غیر این امور را به تو نسبت داد تهمت زد، و به باطل دروغ‏ بر تو بست، و مرگ بر کسى‏که با اصرار بر مخالفت با تو از تو روى گرداند، به راستى در راه خدا به حق جهاد کردى، و بر آزار مردم به‏ نیکى صبر کردى صبرى به حساب خدا، تویى اوّل کسى‏که به خدا ایمان آوردى، و براى او نماز خواندى، و جهاد کردى، و خود را در خانه شرک براى حق آشکار نمودى، در حالى‏که زمین انباشته به گمراهى بود، و شیطان آشکارا عبادت مى‏شد، و تویى‏ گوینده این سخن: کثرت مردم در پیرامونم عزّتى به من نیفزاید و پراکنده‏شدنشان ترسى به من اضافه نکند، اگر همه مردم از من دست بردارند، نالان نشوم، پناهنده به خدا شدى و عزّت یافتى، آخرت را بر دنیا برگزیدى‏ و پارسا گشتى، خدا تأییدت نمود و راهنمایى فرمود، و در گردونه خلوص قرار داد، و تو را برگزید، کردارهایت ضد و نقیض‏ نشد، گفتارهایت اختلاف نیافت، حالاتت زیرورو نگشت، ادعاى بیهوده نکردى، و بر خدا دروغ نبستى، و به متاع اندک دنیا طمع نورزیدى، گناهان تو را آلوده نساخت، همواره امورت بر پایه برهانى‏ از سوى پروردگارت بود، در کارت بر یقین بودى، به سوى حق و راه مستقیم هدایت مى‏نمودى، شهادت مى‏دهم‏ شهادت حق و سوگند مى‏خورم سوگند صدق، که محمّد و خاندانش (درود خدا بر آنان باد) سروران خلقند، و اینکه تو مولاى من و مولاى همه مؤمنانى، تو بنده خدا و ولىّ او و برادر جانشین و وارث او هستى، و او گوینده این سخن به حضرت توست: سوگند به کسى‏که مرا به حق برانگیخت‏ به من ایمان نیاورد آن‏که به تو کافر شد، و به خدا اقرار ننمود آن‏که به انکار تو برخاست، گمراه شد کسى‏که مردم را از تو بازداشت، و به سوى خدا و به جانب من راه نیافت، و این گفتار پروردگار عزّ و جلّ من است: من آمرزنده‏ام آن کس را که توبه کرد، و ایمان آورد، و عمل شایسته انجام داد، سپس به سوى ولایت تو راه یابد. مولاى من فضل تو مخفى نمى‏ماند، و نورت خاموش نگردد، و آن‏که تو را انکار کند ستمکار و بدبخت است، مولاى من تو حجّت بر بندگانى‏ و راهنماى به سوى راه راستى، و ذخیره روز معادى، مولاى من خدا مقامت را در دنیا بلند کرد، و درجه‏ات را در آخرت والا گردانید، و بینایت نمود به آنچه بر کسى‏که با تو مخالفت کرد پوشیده ماند، و بین تو و موهبتهاى‏ خدا حجاب شد لعنت خدا بر حلال شمارندگان حرمتت، و دفع‏کنندگان حقّت، و شهادت مى‏دهم که آنان از زیانکار‌ترین مردمى هستند که آتش چهره آنان را مى‏سوزاند، و در میان دوزخ زشت و عبوس هستند، و شهادت مى‏دهم که اقدام نکردى، و قدم به عقب نگذاشتى، و سخن نگفیتى و باز نایستادى مگر به فرمان خدا و رسولش. خود فرمودى: سوگند به آن‏که جانم در دست اوست، رسول خدا (درود خدا بر او و خاندانش باد) به من نظر کرد، درحالى‏که پیش‏قدمانه شمشیر مى‏زدم، ایشان به من فرمود: اى على تو نسبت به من به منزله هارونى نسبت به موسى، جز اینکه‏ بعد از من پیغمبرى نیست، و من تو را خبر مى‏دهم که مرگ و زندگى تو با من و براساس راه و رسم من است، به خدا سوگند دروغ‏ نگفتم، و به من دروغ گفته نشد، و گمراه نشدم و کسى به وسیله من گمراه نشده، و آنچه را پروردگارم با من عهد کرده فراموش نکردم، من‏ بر برهانى از سوى پروردگارم هستم که براى پیامبرش بیان نموده و پیامبر نیز براى من بیان داشته است و من به راستى بر راه روشن هستم که آن‏ را صریح مى‏گویم با صراحت تمام، اى امیر مؤمنان به خدا سوگند راست گفتى، و حق گفتى. پس خدا لعنت کند کسى را که تو را با آن‏که با تو دشمنى کرد برابر قرار داد، درحالى‏که خدا مى‏فرماید آیا کسانى که مى‏دانند، با کسانى که نمى‏دانند برابرند؟ پس خدا لعنت کند کسى را که مساوى تو قرار داد، آن کس را که خدا ولایتت را بر او واجب کرد، و حال اینکه تو ولىّ خدایى، و برادر رسول خدایى‏ و دفاع کننده از دین خدایى، و کسى هستى که قرآن به برترى‏اش گویاست، خداى تعالى فرمود: خدا جهادکنندگان را بر نشستگان برترى داد به اجرى بزرگ، درجات و مغفرت و رحمت از جانب او براى جهادگنندگان است، و خدا همواره آمرزنده و مهربان است و خداى تعالى فرمود: آیا آب‏دهى به حاجیان و آباد دادن در مسجد الحرام را قرار داده‏اید همانند آن کس که به خدا و روز جزا ایمان آورده، و در راه خدا جهاد کرده است؟ هرگز پیش خدا برابر نیستند، خدا گروه ستمکاران را هدایت نمى‏کند آنان‏که ایمان آورده‏اند و هجرت کردند، و در راه خدا با اموال و جانهایشان‏ جهاد کردند، از جهت مقام به نزد خدا برترند، و ایشان رستگارانند، نویدشان مى‏دهد پروردگارشان‏ به رحمتى از جانب خود و خشنودى، و بهشتهایى که در آنها نعمت پایدار براى آنان باشد. در آن بهشتها جاودانند، به راستى که‏ نزد خدا پاداشى بزرگ است. شهادت مى‏دهم که تو به ستایش خدا مخصوص گشته‏اى، و مخلص در طاعت خدایى، براى‏ هدایت جایگزینى نجستى، و در بندگى پروردگارت احدى را شریک نساختى، خداى تعالى دعاى پیامبرش (درود خدا بر او و خاندانش) را در حق تو اجابت کرد، سپس اظهار آنچه تو را سزاوار حکومت بر ملّتش کرده بود به او فرمان داد، براى بالا بردن شأنت، و علنى ساختن برهانت، و دفع باطلها، و بریدن بهانه‏ها، پس زمانى که از آشوب اهل فسق بیمانک شد، و درباره تو در برابر منافقان محافظکارى کرد، پروردگار جهانیان به او وحى کرد اى رسول! آنچه از پروردگارت به تو نازل شده به مردم برسان، اگر انجام ندهى پیام خدا را نرسانده‏اى، خدا تو را از مردم حفظ مى‏کند پس او بارهاى سنگین سفر را بر دوش جان نهاد، و در حرارت شدید نیمه روز برخاست، سخنرانى کرد و شنواند، و فریاد زد، پس پیام حق را رساند، سپس از همه آنها پرسید: آیا رساندم؟ گفتند: به خدا قسم آرى. فرمود: خدایا شاهد باش. سپس به مردم خطاب کرد: آیا من آن نیستم که به مؤمنان از خود آنان سزاوارترم؟ گفتند: آرى، پس دست‏ تو را گرفت، و فرمود: هرکه را که من مولاى اویم، پس این على مولاى اوست، خدایا دوست بدار هرکه او را دوست دارد، و دشمن بدار هرکه او را دشمن دارد، و یارى کن کسى را که یارى‏اش کند، و خوار کن هرکه خوارش سازد. پس به آنچه خدا درباره تو بر پیامبرش نازل کرد، ایمان نیاورد جز عده‏اى اندک، و اکثرشان را نیفزود جز زیانکارى، پیش از آن نیز خدا در حق تو این آیه را ناز کرد درحالى‏که آنان دوست‏ نداشتند اى کسانى که ایمان آورده‏اید، هرکه از شما از دینش برگردد، خدا به زودى قومى را بیاورد، که آنها را دوست دارد، و آنها هم خدا را دوست دارند، بر مؤمنان نرمند، و بر کافران سخت، در راه خدا جهاد کنند، از سرزنش سرزنش‏کنندگان نمى‏ترسند، این است فضل خدا، به هر که بخواهد عنایت مى‏کند، خدا گسترنده و دانا است. جز این نیست که شما ولىّ خدا و رسول او و همه آنانى هستند که ایمان آورند، و آنانى که نماز را بر پا مى‏دارند و زکات مى‏دهند، درحالى‏که رکوع کننده‏اند، و هرکه با خدا و رسولش و کسانى‏که ایمان آوردند دوستى کند، پس حزب خدا حزب‏ پیروز است. پروردگارا به آنچه نازل کردى ایمان آوردیم، و از پیامبر پیروى نمودیم، پس ما را با گواهان بنویس. پروردگارا دلهاى ما را پس از آنکه هدایتمان کردى منحرف مساز، و به ما از نزد خود رحمتى ببخش، که تو بسیار بخشنده‏اى‏ خدایا ما مى‏دانیم که این گفتار از نزد تو حق است، پس لعنت کن کسى را که با آن معارضه کرد، و به آن کبر ورزید، و آن را تکذیب کرد، و کافر شد، و زود است بدانند کسانى که ستم کردند، به چه بازگشتگاهى برگردن سلام بر تو اى امیر مؤمنان و سروز جانشینان، و رأس عبادت‏کنندگان، و پارسا‌ترین پارسایان، و رحمت خدا و برکات و درودها و تحیّاتش بر تو باد، تویى خوراننده طعام در حال دوست داشتن آن، به درمانده و یتیم و اسیر تنها به خاطر خشنودى خدا، که از آنها پاداش و سپاسى نمى‏خواستى، و خداى تعالى در حق تو چنین گفت: دیگران را بر خود ترجیح مى‏دهند، گرچه خود تهیدست باشند، هرکه از بخل وجودش محفوظ ماند پس آنانند از رستگاران، تویى فروبرنده خشم، و گذشت‏کننده از مردم، و خدا نیکوکاران را دوست دارد، تویى صبرکننده‏ در تنگدستى و پریشان‏حالى و به هنگام جنگ، تویى بخش کننده به برابرى، و دادگر در می‌ان‏ ملّت، و آگاه به مقرّرات خدا، از میان همه انسانها، خداى تعالى خبر داد از آنچه سزاوار کرده تو را از فضلش به گفته‏اش آیا کسى‏که مؤمن است همانند کسى است که فاسق است؟ هرگز برابر نیستند. امّا کسانى که‏ ایمان آورده‏اند، و کار شایسته کردند، براى آنها بهشتهاى خویش جایگاه جهت پذیرایى به پاداش آنچه انجام دادند، و تویى‏ اختصاص یافته به علم قرآن، و حکم تأویل، و صریح گفتار پیامبر، و توراست موقعیتهاى گواهى شده، و مقامات مشهور، و روزهاى یاد شده، روز بدر، و روز احزاب‏ آن زمان که چشمها منحرف، و جانها به گلوها رسید، و به خدا گمان مى‏بردید، گمانهاى گوناگجون، در آنجا اهل ایمان آزمایش شدند، و دچار تزلزل روحى گشتند تزلزل سخت. آن هنگام اهل نفاق و آنان‏که در دلهایشان بیمارى‏ بود گفتند: خدا و رسولش جز فریب به ما وعده ندادند و در آن زمان گروهى از آنان گفتند: اى اهل مدینه‏ جایى براى شما نیست، بازگردید، و جمعى از آنان از پیامبر اجازه مى‏خواستند، مى‏گفتند: خانه‏هاى ما باز و بى‏حفاظ است‏ و حال آنکه بى‏حفاظ نبود، آنان جز فرار از جنگ قصدى نداشتند، و خداى تعالى فرمود: همینکه اهل ایمان دسته‏هاى کفر و شرک را دیدند گفتند: این‌‌ همان است که خدا و رسولش به ما وعده داد، خدا و رسولش راست گفتند، و آنان را نیفزود مگر ایمان و تسلیم، پس عمرو قهرمان آنها را کشتى، و جمع آنان را فرارى دادى، و خدا آنان را که کافر بودد با خشمشان‏ بازگرداند، درحالى‏که به غنیمتى دست نیافتند، و خدا جنگ را از اهل ایمان کفایت کرد، و خدا نیرومند و عزیز است، و روز احد هنگامى‏که از اطراف پیامبر فرار مى‏کردند، و به احدى اعتنا نمى‏نمودند، و پیامبر آنان را از پشت سرشان به کارزار دعوت مى‏کرد، تو بودى که مشرکان را براى حفظ پیامبر به راست و چپ دفع مى‏کردى، تا خدا گزند آنان را در حالى‏ که ترسان بودند از شما دو بزرگوار برگرداند، و شکست‏خوردگان را به وسیله تو یارى کرد. و روز حنین، بنابر آنچه قرآن در این آیه به آن گویا شد «زمانى که نفرات زیاد شما باعث شگفتى شما شد، ولى شما را به هیچ وجه بى‏نیاز نکرد، و زمین با آن فراخى‏اش بر شما تنگ شد، سپس روى گردانده فرار کردید. آنگاه خدا آرامش خود را بر رسولش و بر مؤمنان نازل فرمود». «مؤمنان» تو بودى و همراهانت، و عمویت عباس شکست‏خودرگان را صدا مى‏زد: اى اصحاب سوره بقره، اى‏ اهل بیت شجره، تا جماعتى به او پاسخ دادند، که تو رنج آنها را کفایت کردى، و به جاى آنها کمک را عهده‏دار شدى، پس نومید از پاداش برگشتند، و امیدوار به وعده خداى تعالى به توبه، و این است سخن‏ خدا که عظیم باد یادش: «آنگاه خدا توبه مى‏پذیرد پس از آن، توبه کسى را که بخواهد، درحالى‏که تو درجه صبر را به دست آوردى، و به مزد بزرگ پیروز شدى، و روز خیبر که خدا شکست منافقان را آشکار کرد، و دنباله کافران‏ را برید، و سپاس خداى را پروردگار جهانیان، درحالى‏که آنها از پیش با خدا پیمان بسته بودند که فرار نکنند، و به یقین پیمان خدا مورد بازخواست است مولاى من تویى حجّت رسا، و راه‏ روشن، و نعمت کامل، و برهان تابناک، پس گوارا باد تو را، آنچه خدا از برترى به تو داد، و نابود باد دشمن نادانت، با پیامبر (درود خدا بر او و خاندانش) در تمام جنگها و لشگرکشیهایش حاضر بودى، پیشاپیش پرچم اسلام را به دوش مى‏کشیدى، و در برابرش شمشیر مى‏زدى، سپس تنها براى تدبیر و کاردانى مشهودت‏ و بینایى‏ات در امور، در تمام میدانها تو را به فرماندهى مى‏گماشت، و امیرى بر تو نبود، چه بسیار کارهایى که تقوا مانع‏ اجراى تصمیت در آنها شد، اما جز تو در مثل آن از هواى نفس پیروى کرد، پس نادانان گمان کردند، که تو از آنچه او به آن رسید عاجز شدى، به خدا قسم گمان‏کننده اینچنین گمراه شد و را نیافت، و تو واضح ساختى آنچه مشکل‏ شده بود از این امور، براى آن‏که توهّم و تردید کرد به گفتارت، درود خدا بر تو که فرمودى گاهى انسان‏ زبردست و چیره روى چاره را مى‏بیند، ولى در برابرش پرده‏اى از تقواى خداست، در نتیجه روى چاره را آشکار‌‌ رها مى‏کند، ولى فرصت آن را غنیمت مى‏داند کسى در امر باکى ندارد، به خدا سوگند راست گفتى، و یاوه‏سرایان دچار زیان شدند، هنگامى‏ که آن دو عهدشکن] طلحه و زبیر [با تو به فریبکارى برخاستند، و گفتند قصد عمره داریم، به آنان گفتى: به جان خودتان قسم: قصد عمره ندارید، بکله‏ قصد خیانت دارید، در نتیجه از آن دو نفر بیعت گرفتى، و پیمان را محکم کردى، پس در نفاق‏ کوشیدند، زمانى که بر کار نادرستشان آگاه‌شان کردى، بى‏توجّهى کردند، و به کار خویش بازگشتند، ولى بهره‏مند نشدند، و سرانجام کار هر دو خسران شد سپس اهل شام خیانت آن دو را دنبال کردند، و تو پس از بستن راه غدر بر آنان به سویشان حرکت کردى، ولى آنها به دین حق گردن ننهادند. و در قرآن تدبّر ننمودند، بى‏خردان پست و گمراهان ناجوانمرد، به آنچه در حق تو بر محمّد نازل شده بود کافرند، و یاوران مخالف تو، درحالى‏که خدا به پیروى از تو امر کرد، و مؤمنان را به یارى‏ تو فرا خواند، و فرمود خداى عزّ و جلّ اى کسانى که ایمان آورده‏اید خدا را پروا کنید، و با راستگویان باشید. مولاى من حق بر تو نمایان شد، درحالى‏که مردم آن را به یک سو انداختند، و تو روشهاى دینى را پس از کهنگى و نابودى‏ آشکار ساختى، توراست پیشینه جهاد بر پایه تصدیق به قرآن، و توراست فضیلت جهاد بر پایه تحقّق تأویل، و دشمن تو دشمن خدا، و انکارکننده رسول خدا است، دعوت مى‏کند دعوت باطل، حکومت مى‏کند به ستم، فرمان مى‏دهد غاصبانه، دارودسته‏اش را به دوزخ مى‏خواند، درحالى‏که عمّار جهاد مى‏کرد و میان دو لشگر فریاد مى‏زد: کوچ کنید، کوچ کنید به سوى بهشت، و زمانى که آب خواست، با شیر سیراب شد و تکبیر زد و گفت: رسول خدا (درود خدا بر او و خاندانش) به من فرمود: آخرین نوشیدنى‏ات از دنیا مخلوطى است از شیر و تو را گروه متجاوز به قتل مى‏رساند، پس ابو العادیه فزارى راه را بر عمّار گرفت و او را کشت، بر ابو العادیه لعنت خدا و لعنت فرشتگان خدا و همه پیامبران، و لعنت بر کسى‏که شمشیر به روى تو کشید، و تو به روى‏ او شمشیر کشیدى، اى امیر مؤمنان، از مشرکان و منافقان تا روز قیامت، و بر آن‏ که خشنود شد به آنچه تو را غمگین ساخت، و غم تو را ناخوش نداشت و دیده برهم نهاد و بى‏تفاوت گذشت، و علّت و عاملش را نکار نکرد، یا علیه تو به دست و زبان کمک کرد، یا از یارى‏اتس دست کشید، یا از جهاد نمودن به همراه تو، کناره‏گیرى کرد، یا فضل تو را کوچک شمرد، و حقّت را انکار کرد، یا با تو برابر نمود کسى را که خدا قرار داد تو را سزاوار‌تر به او از خود او، و درودهاى خدا و رحمت و برکات و سلام و تحیّاتش بر تو و بر امامان از خاندان پاک تو فدک صدّیقه طاهره زهرا سرور زنان، و نپذیرفتن گواهى تو و گواهى دو سرور از نژادت و عترت مصطفى است!! (درود خدا بر شما باد)، و حال آن‏که خدا درجه شما را بر امّت بر‌تر گرداند، و منزلت شما را رفیع قرار داد، و فضل و شرفتان را بر جهانیان آشکار ساخت، و پلیدى را از شما برد، و پاکتان ساخت پاک‏ساختنى ویژه، خدا عزّ و جلّ فرمود: انسان بسیار حریص آفریده‏ شده، چون گزندى به او در رسد بى‏صبرى کند، و چون خیرى به او در رسد دریغ ورزد، چز نمازگزاران، پس خداى‏ متعالى، پیامبر برگزیده‏اش را و تو را، اى سرور جانشیان از همه خلق استثنا کرد، پس آنان‏که به تو ستم‏ کردند، چقدر از دیدن حق کور بودند سپس سهم خویشان پیامبر را از باب فریب براى تو مقرّر داشتند، ولى به جور و ستم از اهلش برگرداندند چون حکومت به تو برگشت با خویشان پیامبر درحالى‏که از آن دو نفر روى‏گردان بودى، بخاطر پاداشى که نزد خدا براى تو بود، به‌‌ همان صورت عمل‏ کردى که آن دو نفر عمل کردند، پس گرفتارى تو به آن دو نفر به گرفتارى پیامبران (درود خدا بر ایشان) در هنگام تنهایى و بى‏یاورى شبیه شد، و در آرمیدن در بستر پیامبر شبیه به اسماعیل ذبیح (درود بر او) شدى چه آن‏که تو نیز مانند او قبول کردى، و اطاعت نمودى‏ به‌‌ همان صورت که اسماعیل صابرانه و پاداش‏خواهانه اطاعت کرد، وقتى که ابارهمى به و او گفت: «پسرم در خواب دیدم که ترا ذبح‏ مى‏کنم، بنگر که رأى تو چیست»؟ گفت: «پدر به آنچه دستور داده شده‏اى اقدام کن، اگر خدا بخواهد مرا از بردباران‏ خواهید یافت»، و تو نیز زمانى که پیامبر (درود خدا بر او و خاندانش) در بسترش خواباندت و به تو فرمان داد در خوابگاهش بیارامى، و او را با جانت از شر دشمنانش حفظ کنى، فرمانبردارانه به پذیرش دعوتش شتافتى، و خو را براى کشته شدن آماده کردى در نتیجه خدا از فرمان‏برداریت قدردانى کرد، و از کار زیبایت به گفتارش جلّ ذکره در قرآن پرده برداشت، آنجا که‏ فرمود: «و از مردم کسى است که جانش را براى بدست آوردن خوشنودى خدا مى‏فروشد» سپس گرفتاریت در جنگ صفین، درحالى‏که قرآن‏ها از روى حیله و فریب به نیزه‏ها بالا رفته بود، در نتیجه شک و تردید پیدا شد، و حق به یک سو افتاد، و از گمان پیروى شد، این گرفتارى‏ات‏ شبیه به گرفتارى هارون شد، زماینکه موسى او را بر قوم خود امارت داد، آنها از او پراکنده شدند، هارون بر سر آنان فریاد مى‏زد و مى‏گفت: اى مردم شما به گوساله آزمایش شده‏اید به درستى که پروردگار شما خداى بخشنده است، از من پیروى کنید. و از دستورم پیروى نمایید، گفتند همچنان روى آور به گوساله خواهیم بود، تا موسى به سوى ما بازگردد!! و همچنین تو اى امیر مومنان، همین که قرآنها بالا رفت گفتى: اى ملّت‏ شما به آن آزمایش شدید و گرفتار نیرنگ گشته‏اید، امّا از خواسته تو سرپیچى کردند، و با تو به مخالفت برخاستند، و گماشتن دو داور را از تو تقاضا نمودند، تو از تقاضاى آنان سرباز زدى، و از عمل آنان به سوى خدا بیزارى جستى، و آن را به خودشان واگذاشتى، پس زمانى که حق آشکار شد، و خطاى منکر روشن گشت، و به لغزش و انحراف از راه حق اعتراف کردند، پس از آن دچار اختلاف شدند، و از روى بى‏خردى‏ تو را مجبور به پذیرفتن حکمیّت کردند، حکمیتى که از آن سرباز زدى و آنان مى‏خواستند و تو از آن باز داشتى، روا دانستند گناهانشان را که مرتکب شدند تو بر راه بینایى و هدایت بودى، و ایشان بر روشهاى گمراهى و کورى، همچنان بر نفاق اصرار داشتند، و در گمراهى سرگردان بودند، تا خدا سنگینى کار ناپسندشان را به آنان چشاند، و کسى را که با تو دشمنى کرد با شمشیرت به نابودى کشید، پس بدبخت و نگونسار شد، و با حجّت تو زنده کرد کسى را که سعادت یافت، و راهنمایى شد. درود خدا بر تو باد بامداد و شامگاه، در حضر و در سفر، بر وصفت مدح‏کننده‏اى احاطه نکند، و عیب‏جویى‏ برترى‏ات را نابود ننماید، تو در عبادت بهترین خلقى، و در پارسایى خالص‏‌ترین آنانى، و در دفاع از دین‏ سرسخت‏‌ترین ایشان، با کوششت حدود خدا را بپا داشتى، و با شمشیرت اردوهاى خارج از دین را فرارى دادى، با سرانگشتهایت شعله جنگها را خاموش ساختى، و با بیانت پرده‏هاى شبه را دریدى، و آمیختگى باطل را از حق روشن‏ برطرف کردى، سرزنش هیچ سرزنش‏کننده‏اى تو را در راه خدا نگرفت، مدح خداى تعالى تو را بى‏نیاز کرد از مدح مدّاحان و ستایش وصف‏کنندگان خداى تعالى فرمود: از مؤمنان مردانى هستند که به آنچه با خدا بر آن پیمان بسته بودند صادقانه وفا کردند، گروهى بر سر پیمان خود به شهادت رسیدند، و جمعى از آنان انتظار مى‏شکند، و به هیچ روى تغییر نکردند. زمانى که دیدى پیمان‏شکنان و ستمکاران و بیرون‏رفتگان از دین را کشتى، و رسول خدا (که درود خدا بر او و خاندانش باد) وعده‏اش را به توراست گفته بود، و تو هم به عهدش وفا کردى، گفتى: آیا وقت آن نرسیده که این محاسن به‏ خون سر رنگین شود؟، با چه زمان بدبخت‏‌ترین این ملّت براى این کار برانگیخته مى‏شود، اطمینان داشتى به اینکه بر پایه برهانى از پروردگارت و بصیرت از کارت هستى، وارد شونده بارگاه خدایى، شادان به معامله‏اى که انجام دادى، و این است آن راستگارى‏ بزرگ. خدایا کشندگان پیامبرانت، و جانشینان انبیایت را به تمام لعنتهایت لعنت کن و آنان‏ را ملازم حرارت آتشت گردان، و لعنت کن کسى را که حقّ ولىّ‏ات را غصب کرد، و پیمانش را انکار نمود، و او را پس از یقین و اقرار به ولایتش روزى که دین را براى او کامل کردى منکر شد، خدایا قاتلان امیر مؤمنان و کسانى‏که به‏ او ستم کردند، و پیروان و یاران آنان را لعنت کن. خدایا ستم‏کنندگان بر حسین را لعنت کن، و همچنین قاتلانش، و پیروى‏کنندگان از دشمنش و یاوران دشمنش، و راضیان به قتلش، و دریغ‏کنندگان از یارى‏اش لعنتى شدید و سخت، خدایا لعنت‏ کن اول ستمکارى که به خاندان محمّد ستم کرد، و آنان را از حقوقشان بازداشت، خدایا اوّل ستمکار و غاصب حق خاندان محمّد را به لعنت اختصاص ده، و هر پیروى کننده از آنچه او شیوه ساخت تا روز قیامت. خدایا درود فرست بر محمّد خاتم پیامبران، و بر على سرور اوصیا، و خاندان پاکش، و ما را قرار ده از متمسّکین به آنان، و از کامیابان به ولایتشان، و ایمنانى که نه بیمى بر آنان است، و نه اندوهگین‏ مى‏شوند",زیارت امیر المومنین ع روز غدیر
37,48,"خدایا درود فرست بر ولىّ‏ات، و برادر پیامبرت، و وزیر و حبیب و دوستش، و جایگاه راز، و برگزیده از خانواده‏اش، و جانشینش، و پاک و خالص و امین و ولىّ‏اش و شریف‏‌ترین عترتش، آنان‏که‏ به او ایمان آوردند، و پدر نسل و درگاه حکمت و گویاى به حجّت و دعوت کننده به شریعتش، و رهرو روشش، و جانشین او بر ملّتش، سرور مسلمانان، و امیر مؤمنان، و پیشرو سپیدرویان، بر‌ترین درودى که بر یکى از خلق خود، و برگزیدگان و جانشینان پیامبرانت‏ فرستادى
خدایا من شهادت مى‏دهم که او از جانب پیامبرت) درود خدا بر او و خاندانش (آنچه را بر عهده داشت رساند، و آنچه رساند، و آنچه نگهدارى‏اش‏ از او خواسته شده بود رعایت کرد، و آنچه را به او سپرده شده بود حفظ کرد، حلال کرد حلالت را، و حرام کرد حرامت را، و بپاداشت احکامت را و فرا خواند به راهت، و دوست داشت دوستانت را، و دشمن داشت دشمنانت را، و با پیمان‏شکنان از راهت، و ستمکاران، و خارج‏شدگان از فرمانت نبرد کرد، درحالى‏که شکیبایى به خرج داد، و به حساب خدا گذاشت، روى‏کنان نه‏ روى گردان، و از سرزنش‏کنندگان، درراه خدا باکى به خود راه نداد، تا در این زمینه به مقام رضا رسید، و قضا را تسلیم تو کرد، و خالصانه تو را پرستید، و با کوششى سخت خیرخواهى نمود، تا مرگ او فرا رسید، پس به سوى خود شهید و خوشبخت‏ و ولى پرهیزگار و پسندیده و پاک و هدایتگر و هدایت‏شده قبض روحش نمودى. خداى بر محمّد و خاندان او درود فرست، برترین‏ درودى که بر یکى از پیامبران و برگزیدگانت فرستادى، اى پروردگار جهانیان",زیارت دیگر روز غدیر
38,58,"به نام خدا، و با خدا، و بر آیین رسول خدا، درود خدا بر او و خاندانش، گواهى مى‏دهم که‏ معبودى جز خدا نیست، و شریکى براى او نیست، و گواهى مى‏دهم که محمّد بنده و فرستاده اوست، و اینکه على ولىّ خداست‏
گواهى مى‏دهم که معبودى جز خدا نیست، یگانه است و شریکى برایش نمى‏باشد، و گواهى مى‏دهم که محمّد بنده و رسول اوست، و اینکه او آقاى پیشینیان و پسینیان، و آقاى پیامبران و رسولان است. خدایا درود فرست بر محمّد بنده و رسول و پیامبر و آقاى تمام آفریدگانت، درودى که نیروى شمردن آن را کسى جز تو نداشته باشد. خدایا درود فرست بر امیر مؤمنان على بن ابیطالب بنده‏ات و برادر رسولت، آن وجود مبارکى که او را به علم خود برگزیدى، و براى هرکه از بندگانت خواستى او را راهنما قرار دادى، و دلیل بر وجود پیامبرى که او را با رسالتهایت برانگیختى‏ و او را به عدالتت داور دین و فیصله‏بخش حکم خود در میان بندگانت نهادى، و بر تمام اینها مسلّط نمودى، سلام‏ و رحمت و برکات خدا بر او باد خدایا درود فرست بر فاطمه دختر پیامبرت، و همسر ولىّ‏ات، و مادر دو فرزندزاده پیامبره، حسن و حسین، دو سرور جوانان اهل بهشت، آن بانوى پاک و پاکیزه و پاک گشته‏ و بى‏عیب و پسندیه و زکیّه، سرور بانوان همه اهل بهشت، درودى که توان شمردن آن را کسى جز تو نداشته باشد. خدایا درود فرست بر حسن و حسین، دو فرزندزاده پیامبرت، و دو سرور جوانان اهل بهشت، دو قیام کننده در میان بندگانت، و دو راهنما بر وجود پیامبرى که او را به رسالتهایت برگزیدى‏ و دو داور دین به دادگرى و دو فیصله‏بخش حکم خود در میان بندگانت خدایا درود فرست بر على بن الحسین‏ بنده قیام کننده در میان بندگانت، و راهنما بر پیامبرى که او را به رسالتهایت برگزیدى، و داور دین به دادگرى‏ و فیصله‏بخش حکم خود در میان بندگانت، سرور بندگى‏کنندگانت. خدایا درود فرست بر محمّد بن على بنده و خلیفه‏ات در زمین، شکافنده دانش پیامبران. خدایا درود فرست بر جعفر بن محمّد صادق، بنده‏ و ولى دینت، و حجّت بر همه بندگان، آن راستگوى نیکوکار. خدایا درود فرست بر موسى‏ بن جعفر، بنده‏ش ایسته‏ات، و زبانت در بین بندگانت، آن گویاى به قانون و فرمانت و حجّت بر مخلوقاتت. خدایا درود فرست بر على بن موسى الرضا، آن پسندیده پیشگاهت و بنده و ولىّ دینت، قیام کننده به‏ دادگرى و دعوت‏کننده به سوى دین تو، و دین پدران راستگویش، درودى که توان شمردن آن را کسى جز تو نداشته باشد. خدایا درود فرست بر محمّد بن على بنده و ولىّ‏ات قیام کننده به امرت، و دعوت کننده به راهت‏ خدایا درود فرست بر على بن محمّد بنده و ولىّ دینت خدایا درود فرست بر حسن بن على‏ عمل کننده به فرمانت، قیام کننده در میان بندگانت، و حجّت که ادا کننده بود از طرف پیامبرت، و گواهت بر بندگانت اختصاص یافته به کرامتت، دعوت کننده به طاعتت و طاعت رسولت، درودهایت بر همه آنان باد خدایا درود فرست بر حجّت و ولىّ‏ات، قیام کننده در میان بندگانت، درودى کامل، روینده، پایدار که به آن درود در گشایش امرش شتاب کنى، و به آن یارى‏اش نمایى، و ما را در دنیا و آخرت با او قرار دهى. خداى من به محبّت ایشان به تو تقرّب مى‏جویم‏ و دوست دارم دوست ایشان را، و دشمن دارم دشمن آنان را، پس به حق آنان خیر دنیا و آخرت را نصیبم کن، و شرّ دنیا و آخرت و هراسهاى روز قیامت را از من بازگردان سلام بر تو اى ولىّ خدا، سلام بر تو اى حجّت خدا، سلام بر تو اى نور خدا در تاریکیهاى زمین، سلام بر تو اى ستون دین، سلام بر تو اى وارث آدم برگزیده‏ خدا، سلام بر تو اى وارث نوح پیامبر خدا، سلام بر تو اى وارث ابراهیم دوست خدا سلام بر تو اى وارث اسماعیل قربانى خدا، سلام بر تو اى وارث موسى همسخن خدا سلام بر تو اى وارث عیسى روح خدا، سلام بر تو اى وارث محمّد فرستاده خدا سلام بر تو اى وارث امیر مؤمنان على ولّى خدا، و جانشین فرستاده پروردگار جهانیان‏ سلام بر تو اى وارث فاطمه زهرا، سلام بر تو اى وارث حسن و حسین دو سرور جوانان اهل بهشت، سلام بر تو اى وارث على بن الحسین زیور پرستندگان سلام بر تو اى وارث محمّد بن على، شکافنده دانش پیشینیان و پسینیان، سلام بر تو اى وارث‏ جعفر بن محمّد، راستگوى نیکوکار، سلام بر تو اى وارث موسى بن جعفر، سلام بر تو اى راستگوى شهید، سلام بر تو اى جانشین نیکوکار پرهیزگار. گواهى مى‏دهم که تو نماز را بپا داشتى، و زکات دادى، و امر به معروف و نهى از منکر نمودى، و خدا را (خالصانه) عبادت‏ کردى، تا مرگ تو را دررسید، سلام بر تو باد اى ابا الحسن و رحمت و برکات خدا خدایا از وطنم آهنگ تو کردم، و به امید رحمتت شهرها را پشت سر گذاشتم، پس‏ ناامیدم مکن، و بدون برآوردن حاجتم، بازم مگردان، و رفت‏وآمدم را بر قبر برادر فرزند فرستاده‏ات، (درود تو بر او و خاندانش) رحم کن، پدر و مادرم فدایت اى مولایم، به سوى تو براى زیارت آمدم، بر تو واردم، از آنچه خود جنایت‏ کرده‏ام، و بر پشتم بار کرده‏ام به تو پناه آوردم، به درگاه خدا شفیع من باش در روز تهیدستى و ندارى، براى تو نزد خدا مقامى بس‏ ستوده است، و تو نزد او بس آبرومندى خدایا به سوى تو تقرب مى‏جویم با دوستى و ولایت ایشان، آخرین آنها را دوست دارم، آنگونه که دوست داشتم اولین آنها را، و بیزارى مى‏جویم از هر یارى غیر ایشان. خدایا لعنت کن کسانى را که نعمتت را دگرگون کردند، و پیامبرت را متهمّ نمودند، و آیاتت را منکر شدند، و امام برگزیده‏ات را ریشخند زدند، و مردم را علیه خاندان محمّد مسلط کردند، خدایا من با لعنت بر آنان و بیزارى از ایشان در دنیا و آخرت به تو تقرّب مى‏جویم اى مهربان درود خدا بر تو اى ابا الحسن، درود خدا بر روح و پیکرت‏ شکیبایى نمودى، تویى راستگوى تصدیق شده، خدا بکشد کسانى را که تو را با دستها و زیانهایشان کشتند",زیارت امام رضا(ع)
39,7,"سلام بر تو اى فرزند رسول خدا، سلام بر تو اى فرزند خاتم پیامبران، سلام بر تو اى فرزند آقاى رسولان، سلام بر تو اى فرزند آقاى جانشینان، سلام بر تو اى ابا عبد الله، سلام بر تو اى حسین بن على، سلام بر تو اى فرزند فاطمه سرور بانوان جهانیان‏ سلام بر تو اى ولىّ خدا و فرزند ولىّ خدا، سلام بر تو اى برگزیده خدا، و فرزند برگزیده خدا، سلام‏ بر تو اى حجّت خدا و فرزند حجّت خدا، سلام بر تو اى حبیب خدا و فرزند حبیب خدا، سلام‏ بر تو اى نماینده خدا و فرزند نماینده خدا، سلام بر تو اى خزانه‏دار کتاب بر نوشته، سلام بر تو اى وارث تورات و انجیل و زبور، سلام بر تو اى امین رحمان، سلام‏ تو اى همردیف قرآن سلام بر تو اى ستون دین، سلام بر تو این دروازه‏ حکمت پروردگار جهانیان، سلام بر تو اى دروازه و فروریزى گناهان، که هرکه بر آن وارد شد، از ایمنان بوده‏ سلام بر تو اى خزانه‏دار علم خدا، سلام بر تو اى جایگاه راز خدا، سلام بر تو اى‏ خون خدا و فرزند خون خدا، و اى تنهاى مظلوم، سلام بر تو و بر ارواحى که به درگاهت فرود آمدند و به بارگاهت بار انداختند، پدر و مادر و جانم به فدایت اى ابا عبد الله هر آینه مصیبتت بر ما و همه اهل اسلام بزرگ شده و عزایت برجسته گشته، خدا لعنت کند امّتى را که اساس ستم‏ ولى عدالتى را بر شما اهل بیت بنیان نهاد، خدا لعنت کند امتى را که شما را از مقامتان دور کرد، و از مرتبه‏هایتان که خدا براى شما چیده بود برکنار نمود پدر و مادر و جانم به فدایت اى ابا عبد الله، هر آینه به خاطر خونهاى شما سقفهاى عرش، با نهادهاى خلایق به لرزه افتاد، و آسمان و زمین و ساکنان‏ بهشت، و خشکى و دریا بر شما گریست، درود خدا بر تو، به شماره آنچه در عالم خداست، لبیّک خواننده خدا، اگر بدنم هنگام استغاثه‏ات، و زبانم وقت یارى خواستنت، پاسخت را نداد هر آینه دل و گوش و چشمم پاسخت را داد، منزّه است پروردگار ما که وعده پروردگار ما به راستى انجام شدنى است، گواهى مى‏دهم که تو پاک‏ و پاکیزه پاک شده‏اى، از نسل پاک و پاکیزه و پاک گشته، پاک شدى و شهرها به وسیله تو پاک شد، و پاک شد زمینى که تو در آن‏ هستى، و پاک شد حرمت، گواهى مى‏دهم که تو امر به عدل‏وداد نمودى، و دعوت کردى به آن دو حقیقت، و هر آینه تو راستگو و راست پیشه‏اى در آنچه به سوى آن دعوت کردى راست گفتى، و تو خون خدا در زمین هستى، و شهادت‏ مى‏دهم که آنچه وظیفه‏ات بود به خوبى رساندى از جانب خدا، و جدّت رسول خدا، و پدرت امیر مؤمنان، و برادرت‏ حسن و خیرخواهى نمودى، و در راه خدا جهاد کردى، و خدا را مخلصانه بندگى نمودى تا مرگ‏ تو را دررسید، خدا پاداشت دهد، بهترین پاداشت پیشى‏گیران، درود و سلام کامل خدا بر تو، خدایا بر محمّد و خاندان محمّد درود فرست، و درود فرست بر حسین مظلوم، حسین شهید و رشید، کشته اشکها و دچار اندوه‏ها و نارحتیها، درودى فزاینده، مبارک، که بالا رود آغازش، و سپرى نگردد انجامش، بر‌ترین درودى که بر یکى از فرزندان پیامبران مرسلت فرستادى، اى معبود جهانیان

سلام بر تو اى صدّیق پاک و پاکیزه، محبوب و مقرّب، و فرزند گل معطّر رسول‏ خدا، سلام بر تو از آن‏رو که شهیدى و عامل در راه خدا، و رحمت و برکات خدا بر تو باد، چه گرامى است مقاومت‏ و چه باشرافت است بازگشتگاهت، گواهى مى‏دهم که خدا از کوششت قدردانى نمود، و پاداشت را شایان ساخت، و به مرتبه‏اى بس بلند ملحقت نمود، جایى که شرف است، همه شرف، و در غرفه‏هاى بلند چنان‏که از پیش بر تو منّت نهاد، و تو را از اهل‏ بیتى قرار داد، که خدا، پلیدى را از آنها دور ساخت و پاکشان نمود، پاک ساختنى کامل، درود و رحمت‏ و برکات و خشنودى خدا بر تو باد، به سوى پروردگارت، اى آقاى پاک شفیع شو، در فرو ریختن گناهان از پرونده‏ام، و سبک شدن آنها از من، رحم کن به خوارى و فروتنى‏ام در برابرت، و در برابر سرور پدرت، درود خدا بر شما هر دو باد خدا در شرفتان در آخرت بیفزاید، چنان‏که‏ در دنیا شما را شرافت داد، و خوشبختتان کند چنان‏که خوشبخت گردانید، و من گواهى مى‏دهم که شما نشانه‏هاى دین و ستارگان جهانید و سلام و رحمت و برکات خدا بر شما باد سلام بر شما اى یاوران خدا، و یاوران رسول خدا، و یاوران على بن ابیطالب، و یاوران‏ فاطمه، و یاوران حسن و حسین، و یاوران اسلام، گواهى مى‏دهم که شما براى خدا خیرخواهى نمودید، و در راهش جهاد گردید، پس خدا شما را از سوى اسلام و اهلش، پاداش ارزنده دهد، بر‌ترین پاداش، به رستگارى‏ رسیدید به خدا قسم، رستگارى بزرگ، اى کاش من هم با شما بودم، و به رستگارى بزرگ مى‏رسیدم، گواهى مى‏دهم که شما نزد خدا زنده هستید و روزى‏ داده مى‏شوید، و گواهى مى‏دهم که شما شهیدان و سعادتمندانید، و رستگاران در درجات بلند، سلام و رحمت و برکات خدا بر شما باد",زیارت امامِ حسینؑ اول رجب، نیمه رجب و نیمه شعبان
40,5,سلام بر تو اى فرزند رسول خدا، سلام بر تو اى فرزند امیر مؤمنان، سلام بر تو اى فرزند صدّیقه طاهره فاطمه، سرور زنان جهانیان، سلام و رحمت و برکات خدا بر تو اى مولایم ابا عبد الله، گواهى مى‏دهم که تو نماز بپا داشتى، و زکات پرداختى، و امر به‏ معروف نمودى، و نهى از منکر کردى، و قرآن را تلاوت نمودى تلاوتى شایسته، و براى خدا جهاد کردى‏ جهادى درخور، درباره خدا بر آزارها صبر کردى. درحالى‏که به حساب خدا گذاشتى، تا مرگت دررسید، گواهى مى‏دهم انان‏ که با تو مخالفت کردند و جنگیدند، و از یارى‏ات دریغ ورزیدند و تو را کشتند، بر زبان پیامبر درس ناخوانده معلونند و البته زیانکار است کسى‏که دروغ است، خدا ستمکاران بر شما را از گذشتگان و آیندگاه لعنت کند، و عذاب دردناک‏ را بر آنان دو چندان نماید، اى مولایم اى فرزند رسول خدا به زیارتت آمدم، عارف به حقّت، دوستدار دوستانت، دشمن دشمنانت، بینا بر آن هدایتى که بر آن بودى، آگاه به گمراهى کسى‏که با تو مخالفت ورزید، پس برایم نزد پروردگارت,زیارتِ امامِ حسینؑ در شبهای قدر
41,10,شهادت مى‏دهم که معبودى جز خدا نیست، یگانه و بى‏شریک است، و شهادت مى‏دهم که محمّد بنده و رسول اوست، و آقاى پیشینیان و پسینیان، و سرور پیامبران و رسولان است. خدایا بر او و اهل بیتش‏ آن امامان پاک درود فرست سپس بگو: سلام بر تو اى رسول خدا، سلام بر تو اى دوست صمیمى خدا، سلام بر تو اى پیامبر خدا، سلام بر تو اى برگزیده خدا، سلام بر تو اى رحمت خدا، سلام بر تو اى منتخب خدا، سلام بر تو اى محبوب خدا، سلام بر تو اى بنده نجیب خدا، سلام بر تو اى خاتم پیامبران، سلام بر تو اى سرور رسولان، سلام بر تو اى قیام کننده به عدالت، سلام بر تو اى فتح کننده خیر، سلام بر تو اى معدن وحى‏ و تنزیل، سلام بر تو اى رساننده پیام از سوى خدا، سلام بر تو اى چراغ پرفروغ سلام بر تو اى مژده‏ده، سلام بر تو اى بیم‏دهنده، سلام بر تو اى هشداردهنده، سلام بر تو اى نور خدا، که به آن روشنى جویند، سلام بر تو و بر اهل بیت پاک‏ و پاکیزه و راهنما و راه‏یافته‏ات، سلام بر تو و بر جدّت عبد المطلب، و بر پدرت عبد الله، سلام بر مادرت آمنه دختر وهب، سلام بر عمویت حمزه سرور شهیدان، سلام بر عمویت عباس فرزند عبد المطلب، سلام بر عمویت و سرپرستت‏ ابو طالب، سلام بر پسر عمویت جعفر، پرواز کننده در بهشت جاوید، سلام بر تو اى محّمد، سلام بر تو اى احمد، سلام بر تو اى حجّت خدا بر پیشینیان و پسینیان و پیشى‏گیرنده‏ بر طاعت پروردگار جهانیان، و مهربان بر رسولانش، و خاتم پیامبرانش، و گواه بر بندگانش، و شفیع به درگاهش، و ارجمند در نزدش، و پیروى شده در ملکوتش، پیامبر ستوده‏‌تر در صفات، و پسندیده بر دیگر اشراف، کریم نزد پروردگار، و طرف سخن واقع شده از پس پرده‏هاى غیب، آنکه در مسابقه بندگى بر همه پیروز آمد و کسى در این مسابقه به او ملحق نگردد، بر تو سلام مى‏دهم، سلام آگاه به حقت، و معترف به تقصیر در قیامش، نسبت به حقوق واجبى که براى تو است، انکار کننده نیست، نسبت به آنچه که رسیده به آن از فضلت، یقین کننده به فزونیهاى نصیبت از جانب پروردگارت، مؤمن به کتابى که بر تو نازل شده، حلال شمارنده حلالت، و حرام داننده حرامت، شهادت مى‏دهم اى فرستاده خدا با هر شاهد، و به عهده برمى‏دارم از جانب‏ هر انکارکننده، به اینکه پیامهاى پروردگارت را رساندى و براى امّتت خیرخواهى کردى، و در راه پروردگارت‏ کوشیدى، و آشکارا به اجراى دستورش برخاستى، و در کنارش تحمّل آزار نمودى و به راهش با منطق محکم و پند نیکو و زیبا دعوت کردى، و حقىّ که بر عهده تو بود ادا نمودى، به یقین نسبت به اهل‏ ایمان مهربان، و نسبت به کافران سخت‏گیر بودى، و خدا را بندگى نمودى، تا مرگ تو را دررسید، خدا برساند تو را به شریف‏‌ترین مقام اکرام‏شدگان، و بر‌ترین جایگاههاى مقرّبان، و بالا‌ترین درجات رسولان‏ آنجا که رسنده‏اى به تو نرسد، و برترى بر تو برترى نجوید، و پیشى‏گیرنده‏اى بر تو پیشى نگیرد، و طمع‏کننده‏اى در دریافت تو طمع ننماید، خدا را سپاس که ما را به وسیله تو از هلاکت رهاند و از گمراهى به راه راست هدایت کرد، و از تاریکى به‏ نورانیت آورد، خدا پاداشت دهد اى رسوخد خدا در نبوّتت، پاداشى بر‌تر از آنچه پیامبرى را از امّتش عنایت نموده و رسولى را از طرف آنان‏که به سویشان فرستاده شده مرحمت شده مرحمت کرده، پدر و مادرم فدایت اى رسول خدا، زیارتت کردم با آشنایى به حقت‏ و اقرار کنان به فضلت، و با بینایى به گمراهى کسى‏که با تو و اهل بیتت مخالفت کرد، آشنایم به هدایتى که تو بر آن هستى، پدرم و مادرم و خود و خانواده‏ام و مال و فرزندانم فدایت باد، من به تو درود مى‏فرستم، چنان‏که خدا و فرشتگان و انبیا و رسولانش بر تو درود فرستادند، درودى پیاپى، کامل، پیوسته که نه برایش بریدن باشد و نه اندازه و زمان، درود بر تو و اهل بیت پاک و پاکیزه‏ات، آنچنان‏که شما شایسته آن هستید خدایا قرار ده درودهاى همه جانبه‏ات و روینده برکاتت، و فزونیهاى خیراتت، و شرافتهاى تحیاتت، و سلامهایت، و کرامتهایت، و رحمتهایت، و درودهاى‏ فرشتگان مقرّبت، و انبیاى مرسلت، و امامان برگزیده‏ات و بندگان شایسته‏ات، و اهل آسمانها و زمینها، و هرکه تسبیح تو گوید، اى پروردگار جهانیان، از گذشتگان و آیندگان، بر محمّد بنده‏ات و فرستاده‏ات و گواه بر خلقت و پیامبرت، و بیم‏دهنده‏ات، و امینت، و بنده با قدرت و ارجمن‏ و نجیبت، و محبوب و دوست صمیمى، و برگزیده و مخصوص، خالص و رحمتت و بهترین‏ انتخاب شده از میان خلقت، پیامبر رحمت، و خزانه‏دار آمرزش، و پیشرو خیر و برکت و رهاننده‏ بندگان به اجازه‏ات از هلاکت، و فراخواننده آنان به دین استوارت، به فرمانت، اولین پیامبران در پیمان و آخرینشان در رسالت، آن پیامبرى که فرو بردى او را در دریاى فضیلت و منزلت بس بزرگ و درجه بس‏ بلند و مرتبه شریف، و او را در صلب‏هاى پاک به امانت گذاشتى، و وى را از باب لطف و مهرت‏ بر او از آن صلبها به رحمهاى پاک منتقل کردى، آنگاه براى حفظ و حراست و نگهدارى و پاسبانى‏اش، از قدرتت دیده‏بانى نگهدارنده گماشتى، که از وى به وسیله آن نگهدارنده آلودگیهاى مخش و رذیلت و معایب کار زشت را باز داشتى‏ تا اینکه به وسیله آن حضرت دید بندگان را رفعت دادى، و سرزمینهاى مرده را زنده کردى، به اینکه از نور ودلاتش، تاریکیهاى‏ پرده‏ها را برطرف نمودى، و پوشاندى به وسیله او بر حرمت جامه‏هاى انوار را خدایا همچنان‏که او را به شرف این‏ مرتبه کریمانه، و انداخته این منقبت عظیمه اختصاص دادى، بر او درود فرست چنان‏که به عهدت وفا کرد، و پیامبهایت‏ را رساند، و بر توحیدت با اهل انکار جنگید، و خویشى خود را با اهل کفر براى سربلندى دینت قطع کرد و جامه گرفتارى را در مبارزه با دشمنانت به بر نمود، و تو هم در برابر هر آزادى که به او رسید، یا هر کیدى که‏ آن را احساس کرد، از گروهى که قصد کشتنش را داشتند، واجب فرمودى، فضیلتى که بر فضائل برترى جوید، و به آن مالک شود عطاى‏ بس بزرگ را، چرا که آن حضرت اندوهش را پنهان کرد، و نفسهاى پر غصه‏اش را مخفى نمود، و شربت اندوه را چشید، و از آنچه وحى‏ات برایش‏ مشخص کرده بود، پا به فرا نگذاشت، خدایا بر او و اهل بیتش درود فرست، درودى که آن را براى آنها بپسندى‏ و از جانب ما تحیت بسیار و سلام به آنان برسان، و از پیشگاهت بخاطر دوستى ایشان به ما فضل و احسان و رحمت و آمرزش عنایت کن، تو داراى فضل بسیار بزرگى خدایا خود به پیامبرت محمّد (درود خدا بر او و خاندانش باد) فرمودى: اگر اینان هنگامى‏که بر خود ستم کردند، نزد تو مى‏آمدند، از خدا آمرزش مى‏خواستند، و پیامبر براى آنان طلب آمرزش مى‏کرد، و به یقین خدا را توبه پذیر و رحیم مى‏یافتند، و من در زمان پیامبرت (درود بر او و خاندانش) حاضر نبودم. خدایا اینک او را زیارت کردم زیارتى با رغبت، از بدى عملم توبه‏کننده‏ام، و از گناهانم از حضرتت خواستار آمرزشم، و به آن گناهان اعتراف دارم، و تو آنها را بهتر از من مى‏دانى، به وسیله پیامبرت پیامبر رحمت (درودت بر او و آنان) متوجه به وجود توام، خدایا به محمّد و اهل بیتش مرا نزد خود در دنیا و آخرت آبرومند و از مقرّبان قرار ده، اى محمّد، اى رسول خدا، پدر و مادرم به فدایت، اى پیامبر خدا، اى آقاى‏ خلق خدا، من به وسیله تو به پیشگاه خدا رو مى‏کنم پروردگارم و پروردگار تو، تا خدا گناهانم را بیامرزد، و عملم را قبول نماید و حاجاتم را برآورده سازد، تو هم اى رسول خدا نزد پروردگارت و پروردگارم شفیع من باش، پس چه خوب درخواست شده‏اى است مولا و پروردگارم، و چه خوب شفیعى هستى تو اى محمّد، بر تو و اهل بیتت سلام. خدایا از جانب خود آمرزش و رحمت، و روزى وسیع و پاکیزه و سودمند، براى من واجب فرما، چنان‏که واجب کردى براى کسى‏که به خدمت پیامبرت‏ محمّد (درود تو بر او و خاندانش) آمد، درحالى‏که زنده بود، و به گناهانش اقرار کرد، و پیامبرت (درود بر او و خاندانش) براى او طلب آمرزش کرد، و تو او را آمرزیدى به حق مهربانى‏ات اى مهربان‏‌ترین مهربانان. خدایا به حقیقت تو را آرزومندم، و به تو امید بستم، و در پیشگاهت ایستادم و از غیر تو به تو میل کردم، و پاداش بزرگت را آرزو کردم، من اعتراف کننده‏ام نه انکار کننده، و از آنچه مرتکب شدم، توبه کننده به سوى تو هستم، و در این مقام پناهنده به توام، از آن اعمالى که پیش‌تر فرستادم، اعمالى که در آنها به‏ من پیش‏دستى کردى و مرا از آنها نهى کردى، و بر آنها به من وعده کیفر دادى، پناه مى‏آورم به بزرگوارى ذاتت، از اینکه مرا در مقام رسوایى و خوارى بپا دارى، روزى که پرده‏ها در آن دریده شود، و اسرار و رسواییها در آن آشکار گردد، و اندامها در آن بلرزد، روز حسرت و پشیمانى، روز تهمت، روز نزدیک، روز زیانکارى، روز جدا کردن، روز پاداش، روزى که طول آن پنجاه هزار سال است، روز دمیدن، روزى که بلزاند لرزاننده‏اى، روزى که از پى آن لرزاننده‏اى دیگر آید، روز گسترش، روز عرض اعمال، روزى که مردم در پیشگاه پروردگار جهانیان بپا خیزند، روزى که فرار کند انسان از برادر و مادر و پدر و همسر و فرزندانش، روزى که شکافته شود زمین، کرانه‏هاى‏ آسمان، روزى که هرکسى بیاید، و از وجود خود دفاع کند، روزى که بندگان برگردانده شوند به سوى خدا و به آنچه انجام داده‏اند آگاه‌شان سازند، روزى که از رفیق به رفیق سودى نرسد، و نه آنان یارى شوند مگر آن‏که را خدا رحم کند، که او عزیز و رحیم‏ است، روزى که مردم بازگردانده شوند به سوى داناى نهان و آشکار، روزى که بازگردانده شوند به سوى خدا، سرپروست حقشان‏ روزى که از قبرها شتابان درآیند، گویى به سوى نشانه‏هایى مى‏دوند، و گویى ملخهایى پراکنده‏اند، در حالى‏که چشم دوخته‏اند به سوى دعوت کننده به جانب خدا، روز واقعه، روزى که زمین به سختى بلرزد، روزى که آسمان همانند معدن‏ گداخته مى‏شود، و کوهها همانند پنبه زده شده، و خویشى از وضع خویش پرسیده نشود، روز گواه روز گواهى شده، روزى که فرشتگان صف در صف باشند. خدایا به حالم در آن روز، به خاطر وضعى که امروز دارم رحم کن، و در آن حال به آنچه بر خود جنایت کردم رسوایم مکن، و راه مرا در آن روز اى پروردگارم با اولیایت، و محلّ گردآمدن مرا در گروه محمّد و اهل بیتش (درود بر آنان) قرار ده، ورودگاه مرا حوض او و بازگشتگاهم را در میان سپیدرویان ارجمند مقرّر فرما، و نامه عملم را به دست راستم ده، تا به‏ وسیله حسناتم رستگار گردم، تا رویم را به آن سبب سپید گردانى، و حسابم را آسان سازى و ترازویم را سنگین کنى، تا با رستگاران‏ از بندگان صالحت به جانب خشنودى‏ات و بهشتهایت بروم، اى معبود جهانیان. خدایا به‏ تو پناه مى‏آورم از اینکه در آن روز، در برابر خلایق به گناهم رسوایم سازى، یا به خاطر خطایم با خوارى و پشیمانى و دمساز گردم، یا در آن روز بدیهایم را ب رخوبیهایم غالب گردانى، یا مرا با نامم در میان خلایق ندا دهى، اى بزرگوار، اى بزرگوار، گذشت نما، گذشت نما، پرده‏پوشى کن، پرده‏پوشى کن خدایا به تو پناه مى‏آورم از اینکه در آن روز جایگاه‏هم در جایگاه‏هاى بدکاران باشد، یا مقامم در مقام مردم بدفرجام‏ قرار گیرد، و زمانى که میان بندگانت جدایى اندازى، پس سوق دادى همه را با اعمالشان، گروه‏گروه به منازلشان، مرا با رحمتت به میان بندگان شایسته‏ات، در گروه اولیاى پرهیزگارت به جانب بهشتیان سوق ده، اى پروردگار جهانیان سلام بر تو اى رسول خدا، سلام بر تو اى‏ مژده‏ده و بیم‏ده، سلام بر تو اى چراغ نوربخش، سلام بر تو اى سفیر بین خدا و بندگان خدا، گواهى مى‏دهم اى رسول خدا، که تو نورى بودى در صلبهاى ارجمند، و رحمهاى‏ پاک، جاهلیت با ناپاکیهایش ناپاکت نکرد، و از جامه‏هاى چرکینش تو را نپوشاند، و گواهى مى‏دهم‏ اى رسول خدا که من به حضرت تو، و امامان از اهل بیتت ایمان دارم، و به همه آنچه تو آورده‏اى خشنود و معتقدم، و گواهى مى‏دهم که امامان از اهل بیتت مشعلهاى هدایت و دستاویزهاى استوار و حجّتهاى‏ بر اهل جهانند. خدایا این زیارتم را آخرین زیارت پیامبرت (درود بر او و خاندانش) قرار مده اگر مرا می‌راندى، پس من در مردنم شهادت مى‏دهم بر آنچه در حیاتم شهادت دادم، که تویى خدا، معبودى جز تو نیست، یگانه و بى‏شریکى، و محمّد بنده و فرستاده تو است، و امامان از اهل بیتش‏ اولیایت، و یارانت، و حجّتهاى تو بر خلقت، و جانشینان تو در میان بندگانت، و نشانه‏هاى‏ تو در کشورهایت، و خزانه‏داران دانشت، و نگهبانان رازت، و ترجمانان وحیت مى‏باشند. خدایا بر محمّد و خاندان محمّد درود فرست، و به روان محمّد و خاندانش در این ساعت و در هر ساعت از جانب من تحیّت و سلام برسان، و سلام و رحمت و برکات خدا بر تو باد اى رسول خدا، خدا این سلام را آخرین سلام من‏ قرار ندهد,زیارت حضرت رسول(ص) از راه دور
42,62,"سلام بر اهل‏ دیار از مؤمنان و مسلمانان، شما پیشروان ما بودید، و ما هم انشاء الله به شما ملحق مى‏شویم
اى پروردگار این ارواح فناپذیر و پیکرهاى پوسیده و استخوانهاى خاکسترشده‏اى که از دنیا خارج شدند، درحالى‏که مؤمن به تو بودند، نسیم رحمتى‏ از جانب خود، و سلامى از من بر آنان وارد کن
سلام بر اهل لا اله الا الله، از اهل لا اله الا الله، اى اهل لا اله الا الله، به حق لا اله الا الله، چگونه یافتید سخن لا اله الا الله، را از لا اله الا الله، اى لا اله الا الله، به حق لا اله‏ الا الله، بیامرز هرکه را گفت لا اله الا الله، و ما را محشور کن در گروه آنان‏که گفتند: لا اله الا الله، محمد رسول‏ الله على ولى الله
خدایا دوست آنان گردان، آنچه را دوست داشتند، و آنان را با هرکه دوست داشتند محشور فرما
خدایا به غربتش رحم کن، و به تنهایى‏اش برس، و وحشتش را همدم باش، و ترسش را ایمنى ده، و از رحمتت به او آرامش ده، رحمتى که به سبب آن از رحمت غیر تو بى‏نیاز گردد، و او را به هرکه دوستش دارد ملحق کن‏
خدایا زمین را از پهلوهایشان خالى گذار، و ارواحشان را به سوى خود بالا ببر، و از خشنودى خود به آنها عنایت کن، و از رحمتت به آنان آرامش ده، به طورى که با آنان تنهایى‏شان را برطرف کنى، و به وسیله آن ترسشان را همدم شوى به درستى که‏ تو بر هر کار توانایى",زیارت قبور مؤمنان
43,30,سلام بر تو اى فرزند رسول خدا، سلام بر تو اى فرزند پیامبر خدا، سلام بر تو اى فرزند امیر مؤمنان، سلام بر تو اى فرزند حسین شهید، سلام بر تو اى شهید، سلام بر تو اى ستمدیده، و پسر ستمدیده، خدا لعنت کند امّتى را که تو را کشت، و خدا لعنت امّتى را که به تو ستم روا داشت و خدا لعنت کند امّتى که این واقعه را شنید و به آن رضایت داد,زیارت حضرت علی اکبر علیہ السلام
44,55,سلام بر تو اى بندۀ درستكار و فرمانبردار خدا و رسول او و اميرمؤمنان و فاطمۀ زهرا و حسن و حسين - كه درود خدا بر آنان باد - و اى غريبى كه (با حسين) همراهى و همدردى كردى. گواهى مى‌دهم كه تو در راه خدا جهاد كردى. حسين پسر دختر رسول خدا را يارى دادى و به جان با او همدردى و همراهى كردى و جان باختى. سلام تام خداوند بر تو باد! سلام بر تو اى ماه تابان، سلام بر تو اى حبيب بن مظاهر اسدى. و رحمت و بركات خداوند نيز بر تو باد.,زیارت جناب حبيب بن مظاهر اسدى
46,57,"سلام بر تو اى سرور پاك. سلام بر تو اى ولىّ‌ پيراسته. سلام بر تو اى داعى دلسوز.
گواهى مى‌دهم كه تو حق گفتى و راستى بر زبان آوردى و مردمان را در پيدا و نهان به مولاى من و مولاى تو حسين عليه السلام خواندى. آن كه از تو پيروى كرد رستگار شد. آن كه تو را باور داشت رهايى يافت. آن كه تو را باور نداشت و با تو همراهى نكرد ناكام و زيانكار شد.
اى سرور من و اى فرزند مهتر من! اى مولاى من و اى فرزند مولاى من، بدين باور و گواهى كه گفتم بر من گواه باش و گواهى ده تا از آنان باشم كه به شناخت، فرمانبرى، باور و پيروى تو رستگارى يافته‌اند. درود و سلام من و رحمت و بركات خدا بر تو اى سرور من و اى فرزند مهتر من، و اى مولاى من و اى فرزند مولاى من، اى سيد ابراهيم مجاب، اى فرزند محمد عابد فرزند امام موسى بن جعفر عليهما السلام.",زيارت سيد ابراهيم مجاب
47,23,"به نام خداوند بخشنده مهربان
شهادت می دهم که پروردگاری جز خدای یکتا وجود ندارد و احدی شریک و همتای او نیست و گواهی می دهم که محمد بنده و فرستاده اوست. درورد بر تو ای فرستاده خدا ، درورد بر تو ای پیشوای ایمانیان درود بر تو ای فاطمه زهرا ، پیشوا و سرور زنان در هر دو جهان درود بر حسن و حسین ، دو سرور جوانان اهل بهشت درود برتو ای همسر جانشین فرستاده خدا درود بر تو ای کسی که عزیز حضرت زهرا بودی سلام بر تو ای مادر ماههای درخشان ، ای فاطمه دختر حزام بن خالد از قبیله بنی کلاب  که لقب داده شدی ( از طرف حضرت علی ) به ام البنین ( مادر پسران ) و رحمت و برکات خدا بر تو باد.خدا و پیامبرش را گواه می گیرم که همانا تو با اهدای فرزندانت و قربانی‏کردن آن‏ها در راه آرمان‏های حسین علیه‏السلام جهاد نمودی؛ و بندگی خدا را با تحت ولایت قرار گرفتن امامان معصوم با خلوص کامل به جا آوردی و بر آن مصیبت جانکاه و عظیم ( که برای فرزندانت اتفاق افتاد )صبر نمودی چرا که آنرا در پیشگاه حضرت حق می دانستی  و همواره در سختی ها و شدائد ، امام علی بن ابی طالب را یاری می کردی و همواره در نهایت اطاعت و وفاء نسبت به این خاندان بودی. وهمانا تو به خوبی کفالت و خدمتگزاری در خانه ی علی را عهده دار شدی و با حفظ و نگهداری دو یادگار زهرای اطهر – امام حسن و امام حسین – امانت بسیار بزرگ خدا را ادا کردی و حجت های خدا را برگزیده و و در راه به ثمر نشستن اهداف آنها تلاش نمودی. و در خدمتگزاری به فرزندان رسول خدا سعی و تلاش نمودی در حالیکه نسبت به ایشان معرفت کامل داشته و به صدق گفتارشان یقین داشتی و در نهایت مهربانی و دلسوزی نسبت به ایشان بودی و برگزیدی هواخواهی ایشان را. و فرزندان رسول خدا را بیشتر از فرزندان سعادتمند خودت دوست می داشتی و محبت نسبت به ایشان را در محبت نسبت به اولاد خودت ، ترجیح می دادی. پس درود خدا در هر لحظه از شبانه روز بر تو باد. پس ( با اوصاف فوق ) پیشوا و الگوی زنان مومن و نیکوکار گردیدی چرا که تو دارای اخلاقی بسیار پسندیده و کریمانه بودی که بسیار متقی و پاکیزه بودی. پس خداوند از تو راضی باد  و تو را نیز راضی نمایدو رضوان خود را منزل و ماوی تو قرار دهد. همانا که خداوند  بواسطه اطاعت تو از امیرمومنان و همچنین محبت و عشق تو به فاطمه زهرا و نیز فداکردن چهار فرزندت در رکاب اباعلبدالله الحسین ؛ به تو کراماتی باهره و عظیم عنایت نمود. پس تو در درگاه الهی جایگاهی بس پسندیده و عظیم خواهی داشت. و درود خدا بر فرزندان شهیدتعباس همو که ماه بنی هاشمیان و باب الحوائج است و عبدالله دیگر فرزندت و نیز عثمان و جعفر همان کسانیکه در راه یاری امام حسین علیه السلام در کربلا به شهادت رسیدند. پس خداوند به تو و چهار پسرت بهترین پاداش ها را در جنات نعیم عطا فرماید. بار پروردگارا ! بر محمد و آل  محمد به تعداد موجوداتی که خلق نموده ای و تعداد آنان به شمارش نمی آید ؛ درورد و صلوات فرست و از ما قبول بفرما ای خدای کریم", زیارت حضرت ام البنین علیها سلام
48,60,سلام بر جد بزرگوار شما حضرت محمد مصطفی(صلی الله علیه و آله)سلام بر پدر بزرگوار شما علی مرتضی سلام بر حضرت حسن وحضرت حسین(علیه السلام)سرور وجوانان اهل بهشت سلام بر خدیجه کبری سلام بر فاطمه زهرا بانوی زنان جهانیان سلام بر شخصیت هار افتخار و در یاهای مواج دانش وشفیعان من در اخرتیشوایان خلق وصاحبان امر خلافت از سوی حق. سلام بر تو ای اقا وسرور منزه وپاک گواهی میدهم خدایی جز خدای یگانه نیست و حضرت محمد بنده خاص وبرگزیده او وحضرت علی ولی حق و منتخب او و مقام امامت تا روز قیامت منحصر به فرزندان اوست .ما این علم را به یقین میدانیم وبه ان اعتقاد داریم ودر یاری انان به کمال میکوشیم,زیارت امامزادگان
49,11,سلام بر تو اى فرزند رسول خدا، سلام بر تو اى فرزند خاتم پیامبران، سلام بر تو اى فرزند آقاى رسولان، سلام بر تو اى فرزند آقاى جانشینان، سلام بر تو اى ابا عبد الله، سلام بر تو اى حسین بن على، سلام بر تو اى فرزند فاطمه سرور بانوان جهانیان‏ سلام بر تو اى ولىّ خدا و فرزند ولىّ خدا، سلام بر تو اى برگزیده خدا، و فرزند برگزیده خدا، سلام‏ بر تو اى حجّت خدا و فرزند حجّت خدا، سلام بر تو اى حبیب خدا و فرزند حبیب خدا، سلام‏ بر تو اى نماینده خدا و فرزند نماینده خدا، سلام بر تو اى خزانه‏دار کتاب بر نوشته، سلام بر تو اى وارث تورات و انجیل و زبور، سلام بر تو اى امین رحمان، سلام‏ تو اى همردیف قرآن سلام بر تو اى ستون دین، سلام بر تو این دروازه‏ حکمت پروردگار جهانیان، سلام بر تو اى دروازه و فروریزى گناهان، که هرکه بر آن وارد شد، از ایمنان بوده‏ سلام بر تو اى خزانه‏دار علم خدا، سلام بر تو اى جایگاه راز خدا، سلام بر تو اى‏ خون خدا و فرزند خون خدا، و اى تنهاى مظلوم، سلام بر تو و بر ارواحى که به درگاهت فرود آمدند و به بارگاهت بار انداختند، پدر و مادر و جانم به فدایت اى ابا عبد الله هر آینه مصیبتت بر ما و همه اهل اسلام بزرگ شده و عزایت برجسته گشته، خدا لعنت کند امّتى را که اساس ستم‏ ولى عدالتى را بر شما اهل بیت بنیان نهاد، خدا لعنت کند امتى را که شما را از مقامتان دور کرد، و از مرتبه‏هایتان که خدا براى شما چیده بود برکنار نمود پدر و مادر و جانم به فدایت اى ابا عبد الله، هر آینه به خاطر خونهاى شما سقفهاى عرش، با نهادهاى خلایق به لرزه افتاد، و آسمان و زمین و ساکنان‏ بهشت، و خشکى و دریا بر شما گریست، درود خدا بر تو، به شماره آنچه در عالم خداست، لبیّک خواننده خدا، اگر بدنم هنگام استغاثه‏ات، و زبانم وقت یارى خواستنت، پاسخت را نداد هر آینه دل و گوش و چشمم پاسخت را داد، منزّه است پروردگار ما که وعده پروردگار ما به راستى انجام شدنى است، گواهى مى‏دهم که تو پاک‏ و پاکیزه پاک شده‏اى، از نسل پاک و پاکیزه و پاک گشته، پاک شدى و شهرها به وسیله تو پاک شد، و پاک شد زمینى که تو در آن‏ هستى، و پاک شد حرمت، گواهى مى‏دهم که تو امر به عدل‏وداد نمودى، و دعوت کردى به آن دو حقیقت، و هر آینه تو راستگو و راست پیشه‏اى در آنچه به سوى آن دعوت کردى راست گفتى، و تو خون خدا در زمین هستى، و شهادت‏ مى‏دهم که آنچه وظیفه‏ات بود به خوبى رساندى از جانب خدا، و جدّت رسول خدا، و پدرت امیر مؤمنان، و برادرت‏ حسن و خیرخواهى نمودى، و در راه خدا جهاد کردى، و خدا را مخلصانه بندگى نمودى تا مرگ‏ تو را دررسید، خدا پاداشت دهد، بهترین پاداشت پیشى‏گیران، درود و سلام کامل خدا بر تو، خدایا بر محمّد و خاندان محمّد درود فرست، و درود فرست بر حسین مظلوم، حسین شهید و رشید، کشته اشکها و دچار اندوه‏ها و نارحتیها، درودى فزاینده، مبارک، که بالا رود آغازش، و سپرى نگردد انجامش، بر‌ترین درودى که بر یکى از فرزندان پیامبران مرسلت فرستادى، اى معبود جهانیان,زیارت امام حسین ع اول رجب و نیمه آن و نیمه شعبان
50,26,درود بر تو باد ای دختر سرور پیغمبران درود بر تو باد ای دختر صاحب حوض کوثر و صاحب پرچم درود بر تو باد ای دختر کسی که بالا برده شد به سوی آسمان و وصل شد به مقام مرتبه ی قاب قوسین یا نزدیکتر درود بر تو باد ای دختر پیغمبر که هدایت و سرور آفریدگان و نجات دهنده ی بندگان از هلاکت و نابودی، درود بر تو باد ای دختر دارای خوی و خلق بزرگ و شرافت همه جانبه و صاحب نشانه ها و در آورنده ی قرآن حکیم و محکم و استوار، درود بر تو باد ای دختر دارای مقام و مرتبت پسندیده و صاحب حوض که بر آن وارد می شوند و صاحب پرچم روز قیامت، درود بر تو باد ای دختر راه آشکار دین و آئین اسلام و صاحب قبله و قرآن و پرچم راستی و درستی و نیکویی، درود بر تو باد ای دختر برگزیده ی پیغمبران و نشانه پرهیزگاران و ای دختر کسی که نامش در آسمان معروف است و رحمت و برکات خدا بر تو باد، درود بر تو باد ای دختر بهترین آفریدگان خدا و سرور آفریدگان او و نخستین فرد پیش از آفریدن زمین خود و آسمانهایش را و تا پایان ابدیت پس از نابودی و فانی شدن دنیا و اهل دنیا، آنکه جانش نسخه و کتاب لاهوت است و رویش نسخه و کتاب پادشاهی و عظمت الهی است و قلبش گنجینه ی آن خدای زنده ای ست که نمی میرد و مهربانی خدا و برکتهای او بر تو باد، درود بر تو باد ای دختر کسی که سایه افکنده شد بر او با ابر و سرور دنیا و آخرت و مولای جن و انس و شفاعت کننده امت در روز محشر و بر تو باد رحمت و مهربانی و برکات خداوند، درود بر تو باد ای سرور جانشینان واوصیای پیامبرخدا درود بر تو باد ای دختر پیشوای پرهیزکاران، درود بر تو باد ای دختر ستون و پایه اولیاء، درود بر تو باد ای دختر رئیس و بزرگ برگزیدگان، درود بر تو باد ای دختر پیشوای بزرگ دین و آئین، درود بر تو باد ای دختر امیر و فرمانده مؤمنان، درود بر تو باد ای دختر(علی علیه السلام) که سرور جانشینان است، درود بر تو باد ای دختر پیشوای نیکوکاران، درود بر تو باد ای دختر درهم کوبنده و خوار کننده کافران و بدکاران، درود بر تو باد ای دختر وارث پیغمبران، درود بر تو باد ای دختر (علی علیه السلام) جانشین بهترین پیغمبران، درود بر تو باد ای دختر روشنایی دین و آئین، درود بر تو باد ای دختر خبر عظیم و بزرگ از روی یقین، درود بر تو باد ای دختر کسی که رسیدگی به کارهای مردم بر اوست و حوض کوثر به دست او می باشد و نص صریح روز غدیر خم درباره آنحضرت است و بر توباد رحمت خدا، درود بر تو باد ای دختر (حضرت زهرا سلام الله علیها) که بدست گرفت مهار شترش را جبرائیل و شرکت کرد در مصیبتهای او اسرافیل و خشمگین شد به خاطر او پروردگار بزرگ و گریه کرد برای مصیبت او ابراهیم خلیل و نوح و موسی کلیم در کربلای حسین شهید غریب، سلام بر تو باد ای دختر ماههای شب چهارده درخشان، درود بر تو باد ای دختر خورشیدهای فروزان و بر تو باد رحمت و مهر خدا و برکتهای او، درود بر تو باد ای دختر زمزم و صفا، درود بر تو باد ای دختر مکه و منا، درود بر تو باد ای دختر کسی که سوار شد بر براق در میان زمین وآسمان، درود بر تو باد ای دختر کسی که حمل کرد زکات را با گوشه های عبا و بخشید آن را بر مستمندان و فقیران، درود بر تو باد ای دختر کسی که سیر داده شد او از مسجد الحرام به مسجد الأقصی درود بر تو باد ای دختر کسی که جنگید با دو شمشیر، درود بر تو باد ای دختر کسی که نماز خواند بر دو قبله و درود باد بر تو ای دختر محمد برگزیده(از میان مردم)، درود بر تو باد ای دختر علی مرتضی(علیه السلام)، درود بر تو باد ای دختر اطمه زهرا (سلام الله علیها)، درود بر تو باد ای دختر خدیجه کبری، درود بر تو باد و بر جدّ تو محمد مختارو برگزیده، درود بر تو باد و بر پدر تو حیدر کرار، درود باد بر تو و بر بزرگان سادات پاکان و نیکان، و آنان حجتهای خدا هستند بر همه ی سرزمینها، بزرگان زمین و آسمان از فرزندان برادرت حسین شهید تشنه و او که پدر نه نفر از پاکان و اطهار است و آنان حجّت های خدایند در مشرق و در مغرب و در زمین و آسمان آنان که دوستی شان واجب است بر گردن هر یک از آفریدگان و مخلوقات که آفریدگان آفریدگار قادر و توانای منزّه اند، درود بر تو باد ای دختر ولیّ بزرگوار خدا، درود بر تو باد ای دختر ولیّ عظمت داده شده ی خداوند. درود بر تو باد ای عمّه ولیّ گرامی خدا، درود بر تو باد ای مادر مصیبتها ای زینب و بر تو باد رحمت و برکات خدا، درود بر تو باد ای بانوی بسیار راستگو و صدیقه ی پسندیده، درود برتو باد ای بانوی فاضله با شجاعت، درود بر تو باد ای بانوی کامله عالمه و دانای عمل کننده، درود بر تو باد ای بانوی گرامی بزرگوار و با نجابت و شریف درود بر تو باد ای آنکه آشکار شد دوستی او با حسین مظلوم (علیه السلام) در موارد متعدد و بیشمار و بر دوش کشید و تحمل کرده مصیبتهای آتش زننده ی قلبها به همراه تحمل کردنهای بسیار سخت، درود بر توباد ای کسی که سر کشی می کرد به امام حسین (علیه السلام) در روز عاشورا در گودی قتلگاه و فداکرد جانش را در نجات امام زین العابدین(علیه السلام) در مجلس (یزید) بدبخت ترین بد بختها و سخرانی کرد مانند سخنرانی پدرش علی (علیه السلام) در کوچه های کوفه در حالی که در اطراف او بودند بسیاری از دشمنان، درود بر تو باد ای کسی که پیشانیش را به جلو کجاوه محمل کوبید آنگاه که دید سر مطّهر سید الشهدا را و بیرون می آمد خون از زیر مقنعه او و از کجاوه ی او به طوری که می دیدند از اطراف او دشمنان، درود بر تو باد ای تالی تلو و در حکم معصوم، درود بر تو باد ای آزمایش شده در بردباری مصیبتها همانند حسین (علیه السلام) مظلوم و بر تو باد رحمت و برکات خدا، درود بر تو باد ای بانوی دور از وطنها، درود بر تو باد ای بانوی به اسارت رفته در شهرها و سرزمینها، درود برتو باد ای بانویی که جای گرفتی در ویرانه شام درود بر تو باد ای بانوی سرگردان به هنگام توقف نمودن و ایستادنت بر بالای بدن سرور شهیدان و خطاب کردی به جدّت پامبر خدا که درود خدا بر او و خانواده اش باد به این نداء: که درود فرستادند بر تو فرشتگان آسمان این است حسین در بیابان که از تنش ربوده اند عمامه و عبا را، اعضای او پاره پاره است، و دختران تو اسیرانند و به سوی خداست شکایت و گله و گفت ای حضرت محمد(صلی الله علیه وآله) این است حسین(علیه السلام) که می وزد بر او باد صبا و می ریزد بر او خاکهای بیابان و بریده سر است از پشت گردن، کشته شده به دست فرزاندان زناکار، وای از حزن و اندوه بر تو ای أباعبدالله(علیه السلام)، سلام بر بانويى كه دلش از جاى كنده شد براى حسين مظلوم كه باتنى برهنه بر خاك افتاده. و (در آن حال) با صدايى غمگين گفت: پدرم به فداى كسى كه جانم به قربانش، پدرم به قربان آن كه با دلى پر اندوه از دنيا رفت، پدرم فداى كسى كه لب تشنه شهيد شد پدرم به قربان كسى از محاسنش خون مى چكيد. سلام بر كسى كه گريست بر بدن برادرش در ميان كشتگان تا آنجا كه از گريه او هر دشمن و دوستى گريست سلام بر كسى كه سر پرستى كرد و گرد آورد در عصر عاشورا دخترانِ رسول خدا و كودكان حسين(عليه السلام) را و قيامت براى او برپا شد در شهادت دو طفل غريب و مظلوم (امام حسين (عليه السلام)). سلام بر كسى كه چشمش به خواب نرفت، به خاطر نگهبانى از خاندان رسول خدا در سرزمين طفّ (نينوا) و به دست دشمنان اسير گرديد. سلام بر بانويى كه بر شتر بى جهاز سوار گشت و برادرش ابوالفضل را اينگونه ندا كرد: برادرم! ابوالفضل، تو بودى كه مرا سوار مى كردى وقتى مى خواستم از مدينه بيرون روم. سلام بر كسى كه سخنرانى كرد در ميدان شهر كوفه; سخنرانى سودمندى كه آرام شد صداها از هر سو. سلام بر كسى كه در مجلس پسر زياد استدلال كرد با دلائل آشكار وگفته هاى او را با دليلهاى روشن و درست پاسخ داد، آنگاه كه پسر زياد به زينب(عليها السلام) گفت: چگونه ديدى كار خدا را نسبت به برادرت حسين؟ فرمود: نديدم جز زيبايى. سلام بر تو اى بانوى اسير به دست دشمنان در بيابانها، كسى كه مردم شام را در حال خوشحالى و سرور با پرچمهاى برافراشته مشاهده كردى! سلام بر كسى كه وارد كردند او را در مجلس يزيد با اسيرانى از خاندان رسول خدا و حضرت على بن الحسين(عليه السلام) به يزيد فرمود: اى يزيد! چه گمان دارى به رسول خدا صلى الله عليه و آله اگر ما را در اين وضعيت ببيند؟ سپس زينب مادرِ همه مصيبت ها فرمود: يزيد! تو بدون احساس گناه و بى آنكه آن را بزرگ بشمارى مى گوئى: كاش اجدادم بودند و با شادى مى گفتند: يزيد! دستت درد نكند در حالى كه متوجه دندانهاى ابى عبدالله(عليه السلام) سرور جوانان بهشت شده اى و با چوب به آنها مى زنى سپس گفت: اگر مصيبتهاى روزگار مرا وادار كرد با تو سخن بگويم امّا من قدر تو را پست مى دانم و پستى وفرومايگى ترا بزرگ مى شمارم و بسيار سرزنشت مى كنم، اما عظمت مصيت چشمها را گريان و سينه ها را سوزان كرده است. بسيار شگفت انگيز است اقدام تو براى كشتن حزب برگزيده خدا به وسيله حزب شيطان كه آزاد شده پيامبر(صلى الله عليه وآله) بودند و اگرچه ما را به غنيمت گرفته اى ولى بزودى ما را خسارتى براى خويش مى بينى در روزى كه جز به نتيجه عملت نرسى و پروردگارت به بندگان ستم نمى كند. پس شكايت بدرگاه او است، و بر اوست اعتماد در حال سختى و آسودگى، پس تمام مكرت را بكار بر و همه سعيت را بكن وتا مى توانى بكوش، به خدا نخواهى توانست ياد ما را از بين ببرى و دين ما را نابود كنى و به روزگار ما پايان دهى، وننگ اين جنايت را از دامنت بزدائى، آيا انديشه ات جز خطا و روزگارت جز اندك ويارانت جز پراكنده نخواهند بود. اى يزيد! نشنيده اى فرموده خداى تعالى را: «گمان نبريد كشته شدگان در راه خدا مردگانند بلكه زنده اند و نزد او روزى مى خورند» كافيست خداوند در اين باره حكم كند و حضرت محمد صلى الله عليه و آله دشمن تو و جبريل(عليه السلام) پشتيبان آن حضرت باشد، سپس فرمود: حمد مخصوص خداوندى است كه پايان نخستين فرد ما (پيامبر(صلى الله عليه وآله)) را سعادت و آمرزش و سرانجام آخرين فرد ما (امام حسين(عليه السلام)) را شهادت و رحمت قرارداد، اوست پروردگار بسيار مهربان و او ما را كفايت مى كند و خوب نماينده اى است و درود و رحمت خدا بر محمد و خاندان و اهل بيت پاكش كه همان امامان معصوم اند، پروردگارا دعاى ما را مستجاب فرما.,زیارت حضرت زینب
51,37,سلام بر تو ای مادر مؤمنان، سلام بر تو ای همسر سرور فرستادگان، سلام بر تو ای مادر فاطمه زهرا سرور بانوان دو جهان، سلام بر تو ای نخست بانوی مؤمن، سلام بر تو ای آن که دارائیش را در راه پیروزی اسلام و یاری سرور انبیا هزینه کرد و دشمنان را از او دور ساخت، سلام بر تو ای آن که بر او جبرئیل درود فرستاد، و سلام خدای بزرگ را به او ابلاغ کرد، این فضل الهی گوارایت باد و سلام و رحمت و برکاتش بر تو باد.,زیارت حضرت خدیجه (س)
52,59,"درود بر تو ای ولی خدا و فرزند اولیاء الهی
درود بر تو ای فرستاده ی خدا و فرزند فرستادگان الهی
درود بر تو ای حجّت و دلیل خدا و فرزند حجّت های الهی
درود بر تو ای نور الهی در تاریکی های زمین و فرزند انوار الهی
درود بر تو ای ستون دین (اسلام)
درود بر تو ای وارث آدم برگزیده ی خدا
درود بر تو ای وارث نوح نجوا کننده با خدا
درود بر تو ای وارث ابراهیم دوست خدا
درو بر تو ای وارث اسماعیل قربانی خدا
درود بر تو ای وارث موسی هم صحبت خدا
درود بر تو ای وارث عیسی روحِ مخلوقِ خدا
درود بر تو ای وارث محمّد (ص) دوست و محبوب خدا و فرستاده ی خدا
درود بر تو ای وارث امیرالمؤمنین علی ابن ابیطالب که درود خدا بر او باد؛ ولی خدا و جانشین رسول خدا
درود بر تو ای وارث فاطمه زهراء سرور بانوان عالم دختر رسول خدا
درود بر تو ای وارث حسن و حسین آقا و سرور جوانان اهل بهشت (دو نوه ی رسول خدا)
درود بر تو ای وارث علی بن الحسین سرور سجده کنندگان و زینت عبادت کنندگان
درود بر تو ای وارث محّمد بن علی شکافنده ی دانش اولین و آخرین
درود بر تو ای وارث جعفر بن محمّد راستگوی نیکوکار و مورد اطمینان
درود بر تو ای وارث موسی بن جعفر دانای فروبرنده ی خشم و آگاه به حقایق هستی و بردبار و صبور
درود بر تو ای راست پیشه ی شهید
درود بر تو ای جانشین مورد رضایت نیکوکردار و پرهیزکار وفا کننده
گواهی می دهم که تو نماز را به پا داشتی و زکات را پرداختی و به کارهای خوب دستور دادی و از کارهای زشت نهی کردی و خدا را خالصانه پرستیدی تا که مرگت فرا رسید
درود بر تو ای امام غیرتمند و امام نجیب  و امامی که در عین دور بودن، (به شیعیانش) نزدیک است و امامی که غریبانه مسموم شد
درود بر توای دانای شریف و صاحب جاه و قدر ، کسی که که از خاک جدّ و پدرش دور افتاده است
درود بر کسی که فرزندان و خانواده ی خود را امر فرمود در گریه کردن بر او پیش از رسیدن شهادتش
درود بر خانه های شما که خالی از حضور و لبیک مردم است، همانگونه که جای شما در منی و عرفات خالی می باشد
درود بر سروران بندگان خدا و توشه های روز قیامت و چاه های معطّلی که با وجود آب فراوان مردم به آن ها رجوع نمی کنند و قصرهای استوار (امامان ناطق)
درود بر فریاد رس غمگینان و کسی که زمین خراسان به واسطه ی او خراسان شد
درود بر امامی که زیارت کنندگانش اندکند و نور چشم فاطمه (س) پیشوای زنان عالمیان است
 درود بر شادی و سرور رضویه و اخلاق پسندیده و شاخه های سر به فلک رسیده از درخت نبوی احمدیه
درود بر کسی که ریاست ملک اعظم دو جهان و دانش هر چیزی برای تمام شدن امر استوار ولایت بر او منتهی شده است
درود بر کسانی که نام هایشان وسیله درخواست نیازمندان از خدا می باشد و پیکر آن ها باعث ایمنی و امنیّت آفریدگان است و دلائلشان سبب باطل شدن شبهه های مردم کافر است
درود بر کسی که جایگاه و مقام پدرش امیرالمؤمنین به او داده شده تا اینکه با اهل ادیان وارد مجادله شد و اصول دین را محکم فرمود
درود بر کسی که دل های شیعیانش به واسطه ی غربتش تا روز قیامت شکسته است
درود بر چراغ نورانی و دریای متلاطمی که آرامگاهش محل فرود و صعود فرشتگان و زمینیان گردید
درود بر بزرگان اسلام و پادشاهان ادیان و ایمان
درود بر نورهای درخشان و کسانی که ولادتشان پاک است و کسانی که خداوند آن ها را به فضلش بر دانش نهان و آشکار عالم آگاهشان گردانیده و آن ها را سرور  و اهل نیک بخت قرار داده و آن ها را به فضلش سرچشمه ی هدایت و سعادت قرار داده
درود بر پناهگاه های کائنات و سایه  آن ها
درود بر کسی که مناطق طوس با آن شادمان شدند، همان جایی که وی در آن سکونت گزید
ای سرزمین طوس خدا تو را با رحمت خود سیراب کند  ای طوس چه نیکی هایی را در بر گرفته ای؟
سرزمین تو در دنیا پاک است زیرا شخصی که در  سناآباد آرام گرفته و به خاک سپرده شده است
شخصی است که شهادت او بر اسلام  گران است و او در رحمت خدا غوطه ور گشته و فرو رفته است
ای آرامگاه آن امام هُمام، تو کس را در بر گرفته ای که یک دنیا بردباری و دانش و پاکی و قداست می باشد
این افتخار  برای تو همین بس که به واسطه ی پیکر مبارکش مورد غبطه و رشک جهان قرار گرفته ای و با فرشتگان پاک محافظت می شوی
در هر زمانه امام هدایتی از شما برای ما است پس اقامتگاه آن با شما پر می شود و مایه ی انس می شود
ستارگان آسمان دین پنهان شدند و افول کردند و این شیر مردان شجاع خانه نشین شدند
هشت نفر از شما غائب شدند و چهارتن دیگر امید است که ظهور کنند هر چند آواز شتران به درازا انجامد
تا آنگاه که به واسطه ی شما انوار الهی حقیقت، شکوفا و نورانی شود پس حق در غیر شما تاریکی و از بین رفتنی است
درود بر امامی که مورد مباهات و افتخار نیکان است و آرامگاهش دور از وطنش می باشد و پذیرش ولایت و محبّت به او جواز رفتن به بهشت و جهنّم است
درود بر کسانی که خداوند درود و رحمت خود را لحظه ای از آنان قطع نکرد و به واسطه ی آنان موجودات ساکن آرام گرفته و به واسطه ی آن ها جنبندگان در حرکت هستند
درود بر امامانی که خدا امامتشان را مایه ی شناسایی دو گروه قرار داد همان طور که اهل مشرق و مغرب با ولایت ایشان خدا را پرستیدند
درود بر امامانی که خدا به وسیله ی ایشان احکام فراموش شده ی پیامبران را زنده کرد و انبیاء به ولایت آن ها مبعوث شدند، برای اینکه مردم اقرار کنند و بپذیرند ولایت آن ها را برای کامل شدن و تمام شدن حجّت و دلیل پروردگار عالمیان
درود بر ماه های سال که دوازده باشند و عدد ساعت ها که دوازده باشند و حروف لااله الّا الله که دوازده حرف باشند در میان رقم های نوشته شده
درود بر کسانی که وجودشان به منزله ی بخت و سعادت جهان است، و کسانی که درباره ی کلمه ی توحید از آن ها سؤال شد، پس گفتند به خدا قسم ما از شرایط این کلمه هستیم
درود بر کسانی که وجود هر آفریده ای به ولایت تکوینی آن هاست (به وجود آن ها بستگی دارد) و کسانی که خطبا برایشان این گونه خطبه خواندند: به نام پدران هفتگانه، آنان همانا هستند که هستند. ایشان بهترین کسانی هستند که از باران ابرهای رحمت الهی می نوشند
درود بر کسانی که عزّت و ثناء و ستایش آن ها بالا گرفت و کسانی که برتری یافتند بر پیشینیان و آیندگان از پدران و فرزندان ( کنایه از همه ی پیشینیان و آیندگان)
درود بر کسانی که فخر به فخر ایشان مباهات و افتخار کرد و آنان را بالا برد با واجب کردن درود فرستادن بر ایشان و پاکی پیراهنشان از نجاست ( کنایه از طهارت باطنی ائمه)
درود بر ماه ماه های ولایت و مایه ی افتخار  و مباهات نیکان که با اهل هر زبان و کتابی با زبان و کتاب خودش حرف می زد و به شیعیان خودش می فرمود: خداوند اختیار نمی کند امامی را بر امّتی تا زبان و دین آن امّت را به آن امام می آموزد
درود بر  شادی دل های مؤمنین و بر طرف کننده ی غم و اندوه غمگینان و بزرگ بزرگان و مایه ی مباهات و افتخار عبد مناف (خاندان بنی هاشم)
ای کاش من جزء کسانی بودم که در آستان وی طواف می کردم و از خوشحالی انس و هم نشینی او شهید می شدم
در هر زمانی در آستان شما می گردم و گویا طواف فقط به دور خانه  شما قرار داده شده
درود بر امام مهربان همان امامی که اندوه روز عاشورا را به حرکت درآورد، به خدا و به پدران پاک و فرزندان برگزیده و نیکو کارت سوگند اگر نبود سختی و دروی سفر و مقصد (از جهت دوری مسافت به آرامگاه شما) با زیارت مکرر شما برخی از وظایف واجبه ی خودم را نسبت به شما به جا می آوردم
درود بر شما ای نگاهبان دین خدا و فرزندان پیامبران و سرور و سالار آفریدگان و رحمت خدا و برکات او بر شما باد
",زیارت جوادیه حضرت رضا (ع)
53,27,رود بر تو اي بزرگ ما رقيه كه بر تو باد احترام و سلام و عنايات و بركات خداوندگار ما. به تو اداي احترام مي‌كنم اي دخت امير المومنين علي بن ابي طالب، در برابر عظمتت تعظيم مي نمايم اي دختر فاطمه زهرا كه مادرت بزرگ زنان دو جهان است، تسليم مقام توام اي دختر يادگار خديجه كبري، كه سمت مادري داشت بر مردان و زنان با ايمان. سلام بر تو اي دختر ولي خدا. درود بر تو اي خواهر دوست خدا. سلامتي بر تو اي دخت حسين شهيد . دعا نثارت اي كه هستي راستگو و حاضر در دينت. سلام بر تو اي كه از راهت راضي بودي و خدا از مسيرت خشنود. در برابرت خاضعم اي پرهيزكار و پاكيزه‌تن ف تحيت بر تو اي تزكيه شده برتر، تسليم مقام توام، اي كه بودي در مظالم و با ارزشت همه را تحمل كرده افشا نمودي. صلوات خداوند بر تو و بر روح تو و جسمت. خداوند تبارك و تعالي خانه و زندگي تو را در بهشت قرار داده در كنار پدران و اجداد پاك و گرامي معصومت. درود بر شما به آنچه كه صبر كرديد. پس چه زندگي زيبايي در انتظار شماست. و نيز به فرشتگان پاسدار حرمت كه نگهبان مقامات مي‌باشند كرنش مي‌كنم و در خاتمه با تمام وجود به خاندان معظم رسول خدا محمد (صل الله عليه وآله و سلم) دعا كرده و الطاف و مراحم الهي را مسئلت مي‌كنم.,زیارت حضرت رقیه (س)
54,45,سپاس خداى والاى بزرگ را و سلام بر تو اى بنده شایسته پاکیزه، گواهى و شهادتى را از جانب خود به تو مى‏سپارم، تا در روز شفاعتت‏ به تو نزدیکم کند، گواهى مى‏داهم که تو کشته شدى، و هرگز نمردى، بلکه به امید زنده بودنت دلهاى شیعیانت‏ زنده شد، و خواهندگان به روشنایى نورت، به سوى تو راه یافتند، و گواهى مى‏دهم که تویى نور خدا، که هرگز خاموش نشد و هیچگاه نخواهد شد، و اینکه تویى جلوه خدا که نابود نشد، و هرگز نمى‏شود، و گواهى مى‏دهم که‏ این تربت، تربت توست، و این حرم، حرم توست، و این‏جایگاه، جایگاه توست، به خدا قسم، خوار نیست عزیز دارنده‏ات، و مغلوب نیست یارت، این شهادتى است براى من نزد تو، تا روز تسلیم جانم‏ در حضورت، و سلام و رحمت و برکات خدا بر تو باد,زیارت امام حسین نیمه شعبان
55,63,"سلام بر رسول خدا، سلام بر برگزیده خدا، سلام بر مژده دهنده‌ی بیم‌ده و چراغ نوربخش و رحمت و برکات خدا، سلام بر پاک و پاکیزه، سلام بر پرچم درخشان، سلام بر یاری‌شده‌ی حمایت گشته، سلام بر ابوالقاسم محمّد و رحمت و برکات خدا، سلام بر پیامبران مرسل خدا و بندگان شایسته حق، سلام بر فرشتگان خدا که مقیم اطراف این حرم و این ضریح و پناهندگان به آنان‌اند.

سپس به نزدیک قبر برو و بگو:
سلام بر تو ای جانشین جانشینان، سلام بر تو ای تکیه‌گاه اهل تقوا، سلام بر تو ای سرپرست اولیا، سلام بر تو ای آقای شهیدان، سلام بر تو ای نشانه بزرگ خدا، سلام بر تو ای پنجمین اهل عبا، سلام بر تو ای پیشوای سپیدرویان با تقوا، سلام بر تو ای پناه اولیا، سلام بر تو ای زینت یکتاپرستان برگزیده، سلام بر تو ای خالص دوستان، سلام بر تو ای پدر امامان امین، سلام بر تو ای صاحب حوض و حمل‌کننده پرچم، سلام بر تو ای تقسیم‌کننده بهشت و دوزخ، سلام بر تو ای که مکه و منی به او شرافت یافت، سلام بر تو ای دریای دانش‌ها و پناه تهیدستان، سلام بر تو ای که در کعبه به دنیا آمد و در آسمان با سرور زنان ازدواج داده شد و گواهانش فرشتگان برگزیده بودند؛ سلام بر تو ای چراغ روشن، سلام بر تو ای که پیامبر به عطای بزرگ اختصاصش داد، سلام بر تو ای که بر بستر خاتم پیامبران خوابید و او را با جانش از گزند دشمنان حفظ کرد، سلام بر تو ای که خورشید برایش بازگشت و هم‌طراز شمعون صفا شد، سلام بر تو ای که خدا کشتی نوح را به اسم او و برادرش نجات داد، آنجا که آب در پیرامونش به خروش آمد و لبریز شد، سلام بر تو ای که خدا به وسیله او و برادرش توبه آدم را پذیرفت، زمانی که به بیراهه شد، سلام بر تو ای کشتی نجاتی که هرکس متمسّک به آن شد نجات یافت و هر که از آن پس ماند سرنگون گشت، سلام بر تو ای که با اژدها و گرگ بیابان سخن گفت، سلام و رحمت و برکات خدا بر تو ای امیرمؤمنان؛ سلام بر تو ای حجّت خدا بر کسی که کافر شد و بازگشت، سلام بر تو ای پیشوای صاحبان خرد، سلام بر تو ای معدن حکمت و جداکننده بین حق و باطل، سلام بر تو ای که علم کتاب نزد اوست، سلام بر تو ای میزان روز حساب، سلام بر تو ای تعیین‌کنندۀ داوری و گویای به درستی، سلام بر تو ای صدقه‌دهنده انگشتر در محراب، سلام بر تو ای که خدا در روز احزاب به وسیله تو جنگ را از اهل ایمان بازداشت، سلام بر تو ای که یگانگی را برای خدا خالص نمود و بازگشت، سلام بر تو ای قاتل خیبر و کننده‌ی در، سلام بر تو ای که فرا خواند او را بهترین همه خلق، برای خوابیدن در بسترش و او جان خود را تسلیم مرگ کرد و دعوت پیامبر را به جان خرید، سلام بر تو ای که طوبی و سرانجام نیکو برای اوست و رحمت و برکات خدا بر او باد؛ سلام بر تو ای ولی زمام دین و ای آقای آقایان، سلام بر تو ای صاحب معجزات، سلام بر تو ای که در برتری‌اش سوره عادیات نازل شد، سلام بر تو ای که نامش در آسمان بر سراپرده‌ها نوشته شده، سلام بر تو ای آشکارکننده معجزات و نشانه‌ها، سلام بر تو ای فرمانده جنگ‌ها، سلام بر تو ای خبردهنده از آنچه گذشته و از آنچه می‌آید، سلام بر تو ای خطاب کننده گرگ بیابان‌ها، سلام بر تو ای مهرزننده به سنگ‌ریزه و بیان‌کننده مسائل مشکل، سلام بر تو ای که فرشتگان آسمان‌ها از حملاتش در جنگ شگفت‌زده شدند، سلام بر تو ای که با پیامبر رازگویی نهان داشت و پیشاپیش رازگویی صدقه‌ها در راه خدا داد، سلام بر تو ای پدر امامان نیکوکار و سروران و رحمت و برکات خدا بر او باد؛ سلام بر تو ای دنباله‌رو پیامبر، سلام بر تو ای وارث دانش بهترین میراث‌گذار و رحمت و برکات خدا بر او باد؛ سلام بر تو ای سرور جانشینان، سلام بر تو ای پیشوای پرهیزگاران، سلام بر تو ای فریادرس دردمندان، سلام بر تو ای پناه مؤمنان، سلام بر تو ای آشکارکننده دلایل، سلام بر تو ای طه و یس، سلام بر تو ای ریسمان محکم خدا، سلام بر تو ای که انگشترش را در نماز به مسکین صدقه داد، سلام بر تو ای برکننده سنگ از دهانه چاه و ظاهرکننده آب گوارا؛ سلام بر تو ای دیده‌ی نظرکنندۀ خدا و دست گشوده‌اش و زبان تفسیرکننده‌ی او در میان همۀ آفریدگان، سلام بر تو ای وارث دانش پیامبران و خزانه علم گذشتگان و آیندگان و صاحب پرچم حمد و ساقی اولیای خدا از حوض خاتم انبیا، سلام بر تو ای رییس دین و پیشوای سپیدرویان و پدر امامان پسندیده و رحمت و برکات خدا بر او باد، سلام بر نام پسندیده خدا و جمال نورانی‌اش و نیروی نیرومندش و راه راستش؛ سلام بر امام پرهیزگار مخلص برگزیده؛ سلام بر ستاره درخشان، سلام بر امام ابوالحسن علی و رحمت و برکات خدا بر او باد؛ سلام بر امامان هدایت و چراغ‌های تاریکی‌ها و نشانه‌های پرهیزگاری و مشعل‌های هدایت و صاحبان خرد و پناهگاه مردم و دستاویز محکم و حجّت بر اهل دنیا و رحمت و برکات خدا بر آنان؛ سلام بر نور انوار و حجّت قدرتمند و پدر امامان پاک و تقسیم‌کنندۀ بهشت و دوزخ، خبردهنده از آثار، فروریزنده مرگ بر کفّار، نجات‌دهنده شیعیان مخلص از بارهای بزرگ گناهان؛ سلام بر اختصاص یافته به بانوی پاک پرهیزگار، دختر پیامبر مختار، ولادت یافته در کعبه، صاحب پرده‌ها، تزویج شده در آسمان به بانوی نیکوکار پاک پسندیده مرضیه، مادر امامان پاک و رحمت و برکات خدا بر او باد؛ سلام بر خبر بزرگ که امّت در حقّش اختلاف کردند و امّت بر آن عرضه شوند و از آن بازخواست گردند؛ سلام بر نور انور خدا و روشنایی روشن‌ترش و رحمت و برکات خدا بر او باد؛ سلام بر تو ای ولی خدا و حجّت و بنده خالص و خاص حق، من گواهی می‌دهم که تو ای ولی خدا همانا در راه خدا جهاد کردی جهادی شایسته و از راه رسول خدا (درود خدا بر او و خاندانش باد) پیروی نمودی و حلال دانستی حلال خدا را و حرام دانستی حرام خدا را و تشریع کردی احکام الهی را و بپا داشتی نماز را و پرداختی زکات را و به معروف امر کردی و از منکر نهی نمودی و در راه خدا به جهاد برخاستی با صبر و خیرخواهی و سخت‌کوشی و حسابگر پاداش بزرگ نزد خدا تا مرگت فرا رسید، خدا لعنت کند کسی را که از حقّت بازداشت و از مقامت کنار گذاشت و خدا لعنت کند کسی را که این اخبار به او رسید و به آن خشنود شد؛ خدا و فرشتگان و پیامبران و رسولانش را شاهد می‌گیرم که من دوستم با کسی که تو را دوست دارد و دشمنم با آن‌که تو را دشمن دارد؛ سلام و رحمت و برکات خدا بر او باد؛

سپس خود را به قبر بچسبان و آن را ببوس و بگو:
گواهی می‌دهم که سخنم را می‌شنوی و جایم را می‌بینی و درباره‌ات گواهی می‌دهم ای ولی خدا، به رساندن دین به مردم و ادا کردن وظیفه، ای مولای من، ای حجّت خدا، ای امین خدا، ای ولی خدا، همانا میان من و خدای عزّوجل گناهانی است که پشتم را سنگین کرده و از خواب آرام بازم داشته و یاد آن‌ها اعضای درونم را می‌لرزاند، البته من به سوی خدای عزّوجل و به سوی تو گریخته‌ام، به حق کسی که تو را امین بر راز خود کرد و سرپرستی کار آفریده‌هایش را به تو وانهاد و طاعتش را به طاعت تو مقرون کرد و دوستی‌اش را به دوستی تو پیوند داد، برایم به درگاه خدا شفیع و از آتش دوزخ پناه و در روزگار، پشتیبان باش.

باز خود را به قبر بچسبان و آن را ببوس و بگو:
ای ولی خدا، ای حجّت خدا، ای درگاه مغفرت خدا، دوستت و زائرت و پناهنده به قبرت و فرود آمده به درگاهت و بارانداز در جوارت، از تو درخواست می‌کند که برایش به پیشگاه خدا، در برآمدن حاجتش و کامیاب شدن به خواسته‌اش در دنیا و آخرت شفاعت کنی، همانا برای تو نزد خدا منزلتی بزرگ و شفاعت پذیرفته شده است، ای مولای من مرا از موارد توجّه خود قرار ده و در حزب خود وارد کن و سلام بر تو و بر دو آرمیده در کنار تو آدم و نوح و سلام بر تو و بر دو فرزندت حسن و حسین و بر امامان پاک از نسلت و رحمت و برکات خدا بر تو باد.

سپس شش رکعت نماز زیارت بخوان، دو رکعت برای امیرمؤمنان و دو رکعت برای جناب آدم و دو رکعت برای حضرت نوح و خدا را بسیار بخوان که به اجابت خواهد رسید ان‌شاء‌الله تعالی.",یارت حضرت امام علی(ع) در روز میلاد پیامبر (ص)
56,64,سلام بر تو اى كسيكه پاك و پاكيزه هستى، سلام بر تو اى كسيكه خداوند او را به بالاترين شرافت اختصاص داد، سلام بر تو كه از پيشانى تو نور سرور انبياء گسترش يافت، كه بوسيله آن زمين آسمان روشن گشت سلام بر تو اى كسيكه بخاطر او فرشتگان نازل شدند، و براى او حجاب هاى بهشت برداشته شد، سلام بر تو اى كسيكه براى خدمت او حور العين فرود آمدند، و سيراب نمودند از نوشيدنيهاى بهشتى، به ولادت بهترين انبياء بشارت دادند، سلام بر تو اى مادر رسول خدا، سلام بر تو اى مادر حبيب خدا، پس گوارا باد بر تو آنچه را كه خداوند از فضلش تو عنايت كرد، سلام بر تو و بر رسول خدا(صلى الله عليه وآله) و رحمت و بركات خداوند بر شما باد.,زيارت حضرت آمنه بنت وهب، مادر پيامبر اكرم (ص)
57,65,سلام بر تو اى ولىّ خدا، سلام بر تو اى امين خدا، سلام بر تو اى نور خدا، سلام بر تو اى سپردگاه نور پيامبر خدا، سلام بر تو اى پدر خاتم پيامبران، سلام بر تو اى آنكه امانت منيع (نور نبوت) به او منتقل گرديد، سلام بر تو اى آنكه خداوند به وديعت نهاد در صلب پاك و پاكيزه او، نور رسول راستگو امين را، سلام بر تو اى پدر سرور پيامبران و رسولان، گواهى دهم ه تو وصيّت را حفظ، و حق امانت پروردگار جهانيان يعنى پيامبر او را ادا نمودى، و در دينت به مقام يقين رسيدى، و گواهى دهم كه تو دين خدا را كه شريعت جدّت ابراهيم خليل اللّه بود، در دوره زندگى پيروى كردى و بر آن مردى و مورد رضاى خدا و پيامبرش بودى و به نبوّت رسول خدا(صلى الله عليه وآله) و ولايت امير مؤمنان و ديگر ائمّه طاهرين(عليهم السلام)اقرار كردى، خداوند در حال حيات و مرگ بر تو درود فرستاد و رحمت و بركاتش بر تو باد.,زيارت حضرت عبداللّه بن عبدالمطلب (ع) پدر گرامى رسول اكرم (ص)
58,66,سلام بر تو ای مادر حسن و حسین، دو سرور جوانان اهل بهشت، سلام بر تو ای صدّیقه شهیده، سلام بر تو ای خشنود از خدا و خدا خشنود از تو، سلام بر تو ای فاضله پاکیزه، سلام بر تو ای حوریه در لباس انسان، سلام بر تو ای پرهیزگار پاک، سلام بر تو ای هم‌سخن با ملائکه و ای بسیار دانا، سلام بر تو ای ستمدیده، ای که حقت غصب شده، سلام بر تو ای سرکوب شده و پس‌زده شدۀ دشمن، سلام و رحمت و برکات خدا بر تو ای فاطمه دختر رسول خدا، درود خدا بر تو روح و تن تو؛ گواهی می‌دهم که بر برهانی روشن از سوی پروردگارت از جهان درگذشتی و هرکه تو را شاد کرد، رسول خدا (درود خدا بر او و خاندانش باد) را شاد نمود و هرکه به تو جفا کرد، به رسول خدا (درود خدا بر او و خاندانش باد) جفا کرد و هرکه تو را آزرد، رسول خدا (درود خدا بر او و خاندانش باد) را آزرد و هرکه به تو پیوست، به رسول خدا (درود خدا بر او و خاندانش باد) پیوست و هر که از تو برید، از رسول خدا (درود خدا بر او و خاندانش باد) برید، چراکه تو پاره تن او و روح بین دو پهلوی او هستی، خدا و رسولان خدا و فرشتگانش را گواه می‌گیرم که من خشنودم از کسی که تو از او خشنودی و خشمگینم بر کسی که تو بر او خشمگینی و بیزارم از هر که تو از او بیزاری و دوست دارم هرکه را تو دوست داری و دشمنم هرکه را تو با او دشمنی و متنفّرم از هرکه تو از او نفرت داری و محبّت دارم به هرکه تو به او محبّت داری و خدا برای شهادت و حسابرسی و کیفر دهی و پاداش دهی کافی است. خدا و فرشتگانش را گواه می‌گیریم که من دوستم با هرکه تو را دوست دارد و دشمنم با هرکه با تو دشمن است و در جنگم با کسی که با تو بجنگد، من ای سرپرستم یقین دارم به تو و پدر و همسر تو و امامان از فرزندانت و به ولایتشان مؤمنم و به پیروی از آنان پای‌بندم، گواهی می‌دهم که دین، دین آن‌هاست و فرمان، فرمان آن‌ها و آنان از جانب خدا آنچه را باید، رساندند و به راه خدا با حکمت و موعظه حسنه دعوت کردند و در راه خدا به ملامت ملامت‌کنندگان اعتنا ننمودند و درودهای خدا بر تو و پدر و همسر تو و فرزندانت، امامان پاک، خدایا درود فرست بر محمّد و اهل‌بیتش و درود فرست بر بتول پاک، صدّیقه، معصومه، پرهیزکار، پاکیزه، خشنود از حق، خدا خشنود از او، پاک تربیت، رشیده، مظلومه، پس‌راندۀ دشمن، غصب شده حق، منع شده از ارث، پهلو شکسته، ستم شده بر شوهرش، کشته شده فرزندش، فاطمه دختر رسولت و پاره تنش؛ و خالص قلبش و جگر گوشه‌اش و انتخاب شده از سوی تو و هدیه‌ای که به جانشینش اختصاص دادی و محبوبه مصطفی و همسر مرتضی، بانوی بانوان و مژده‌دهنده اولیاء و هم پیمان پرهیزکاری و زهد و سیب فردوس و بهشت جاوید، بانویی که شرافت دادی تولّدش را به زنان بهشت و بیرون آوردی انوار امامان را از صدف وجود او و انداختی در برابرش پرده نبوّت را. خدایا بر او درود فرست، درودی که بر مقامش نزد تو بیفزاید و بر شرفش در پیشگاهت و بر منزلتش از خشنودی‌ات و به او از سوی ما درود و سلام برسان و به ما در راه دوستی‌اش از سوی خود، فضل و احسان و رحمت و آمرزش عطا فرما، تو صاحب گذشت و بزرگ‌منش و مهمان‌نوازی.,زیارت حضرت فاطمه زهراء (س)
