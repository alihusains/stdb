ID,DUA_ID,PERSIAN,NAME
1,19,"به نام خدا که رحمتش بسیار و مهربانى‏اش همیشگى است‏
خدا برپا دارنده عدل‏وداد گواهى داد که معبودى جز او نیست و فرشتگان و صاحبان دانش نیز گواهند که معبودى جز او نیست‏ هم او که عزّتمند و حکمت‏مدار است، همانا دین راستین نزد خدا اسلام است و من بنده ناتوان گنهکار نافرمان‏ نیازمند ناچیز تو گواهى مى‏دهم به نعمت‏دهنده و آفریننده و روزى‏بخش و اکرام کننده خویش، چنان‏که خود گواهى، داد بر یگانگى‏ ذاتش و هم گواهى دادند فرشتگان و صاحبان دانش از بندگانش بر اینکه معبودى جز او نیست، هم او که صاحب نعمتها و احسان و کرم‏ و بخشش است، آن تواناى بى‏ابتدا داناى بى‏انتها، زنده یکتا، موجود همیشگى، شنواى‏ بینا
خواهان ناخواه، دریابنده بى‏نیازى، که او شایسته این صفات است و او در پرده عزّ صفات خویش‏ آنگونه است که تنها خود داند توانا بود پیش از پیدایش توانایى و نیرو، دانا بود پیش از آفریدن دانش و آفرینش، همواره پادشاه بود آنگاه که نه کشورى بود و نه مالى، و همیشه منزّه بود در همه حال، وجودش پیش از پیش بود در آغاز محض، و بقایش بعد از بعد است بدون جابجایى و دگرگونى، توانگر است در آغاز و انجام، بى‏نیاز است در باطن و ظاهر، در داورى‏اش ستمى نیست و در اراده‏اش انحرافى وجود ندارد، و در تقدیرش بیدادى به چشم نمى‏خورد، و از حکومتش راه گریزى نیست، و از شدّت خشمش‏ پناهگاهى وجود ندارد و از انتقامش راه نجاتى نمى‏باشد
رحمتش بر خشمش پیشى گرفت، آن را که بخواهد از چنگش نرهد موانع تکلیف را برطرف ساخته و توفیق را یکسان قرار داده است بین ناتوان و شریف، ممکن نمود اداى وظیفه را و راه دورى جستن از حرام را هموار ساخت، طاعت را تکلیف ننمود جز به کن‌تر از ظرفیت‏ و طاقت، منزّه است او چه آشکار است کرمش و چه والا‌تر است مقامش، منزّه است او چه، بزرگ است عطایش و چه بزرگ است احسانش‏ پیامبران را برانگیخت تا دادگرى‏اش را بیان کنند و جانشینان آنان را بگماشت تا نمایان سازد عطاى بى‏حد و فضلش را و ما را از امت‏ سرور انبیاء و بهترین اولیاء و بر‌ترین برگزیده‏ها و والا‌ترین پاکان محمّد، (درود خدا بر او و خاندانش) قرار داد
به او ایمان آوردیم و به آنچه ما را بسوى آن دعوت کرد و به قرآنى که خدا بر او نازل نمود و به جانشینش که در روز غدیر معین کرد و با گفته‏اش به او اشاره نمود و فرمود:» این على است «. و شهادت مى‏دهم که‏ امامان نیکو کردار و جانشیان نیکوکار پس از رسول برگزیده خدا، على سرکوبگر کافران است و پس از او سرور فرزندانش حسن بن على، سپس برادرش نواده پیامبر، پیرو رضاى خدا: حسین، سپس عبادت کننده على، سپس باقر محمّ، سپس صادق جعفر
سپس کاظم موسى، سپس رضا على‏ سپس تقى محمّد، سپس نقى على، سپس زکىّ عسگرى حسن، سپس حجّت، جانشین بر حق، قائم‏ منتظر مهدى، آن امیدبخشى که به بقایش دنیا باقیست، و از برکتش بندگان روزى یافته‏اند و به وجودش زمین و آسمان استوار گشته است و خدا به وسیله او زمین را از عدل‏وداد پر مى‏کند، پس از آنکه از ستم‏ و بیداد پر شده
و شهادت مى‏دهم که گفتار آنان حجّت، و پیروى از آنان واجب و اطاعتشان بایسته، و دوستى با آنان لازم و ختم و اقتدارى به آنان نجات‏بخش و مخالفتشان سرنگون کننده است، و ایشان سروران‏ همه اهل بهشت و شفیعان روز جرا و امامان اهل زمین بطور یقین، و بر‌ترین جانشینا پسندیده، و شهادت مى‏دهم که مرگ حق است و سؤال قبر و برانگیخته‏ شدن حق و ورود خلایق به محشر و صراط و میزان، و حساب حق و کتاب و بهشت و جهنم همه و و همه بر حق است و ساعت موعود آمدنى است، هیچ تردیدى در آن نیست و اینکه خدا آنان‏که در قبرها هستند را برخواهد انگیخت
خدایا! بخششت امید من و کرم و رحمتت آرزوى من است، عملى که به آن سزاوار بهشت باشم ندارم و طاعتى که‏ به آن شایسته خشنودى گردم در پرونده‏ام نیست، جز اینکه یگانگى و دادگرى‏ات را باور دارم، و به احسان و فضلت دل بستم و از محبوبانت: پیامبر و خاندانش را در بارگاه تو شفیع آوردم و تو کریم‏‌ترین کریمانى و مهربان‏‌ترین مهربانانى و درود خدا بر پیامبران محمّد و همه خاندانش آن پاکان‏ و پاکیزگان و سلام بسیار او بر آنان باد، و جنبش و نیرویى نیست جز به عنایت خداى والاى بزرگ، خدایا اى مهربان‏‌ترین مهربانان، این یقین و استوارى در دینم را به تو سپردم و تو بهترین امانتدارى، چه تو خود ما را به حفظ امانتها فرمان دادى، پس این امانت مرا‌گاه فرارسیدن مرگم به من برگدان، به رحمتت اى مهربان‏ترین‏ مهربانان
خدایا من از عدیله به هنگام مرگ به تو پناه مى‏آورم
خدایا! اى مهربان‏‌ترین مهربانان همانا من این یقین و استوارى دینم را به تو سپردم و تو بهترین‏ امانتدار هستى چه تو خود ما را به حفظ امانتها فرمان دادى، پس آن را به‌گاه فرارسیدن مرگم به من بازگردان
خشنودم به اینکه خدا پروردگارم باشد و محمّد (درود خدا بر او و خاندانش باد) پیامبرم، و اسلام آیینم و قرآن کتابم، و کعبه قبله‏ام، و على ولى و امامم، و حسن و حسین و على بن الحسین و محمّد بن على و جعفر بن محمّد و موسى بن جعفر و على بن موسى، و محمّد بن على و على‏ بن محمّد و حسن بن على و حجة بن الحسن که درود خدا بر همه آنان باد پیشوایانم باشند. خدایا! خشنودم به اینکه آنان امامانم باشند، پس مرا مورد پسند و خشنودى ایشان قرار ده زیرا تو بر هر کارى توانایى",دعای عدیله
2,50,"نام خدا که رحمتش بسیار و مهربانى‏اش همیشگى است
منزّه است خدا و ستایش خاص خداست، و معبودى جز خدا نیست، و او از هر وصفى بر‌تر، و جنبش و نیرویى نیست جز به مدد خداى والاى‏ بزرگ، پاک و منزّه است خدا شب هنگام و به‌گاه روز، پاک و منزّه است خدا صبحگاهان و به‌گاه عصر، پاک و منزّه است‏ خدا در شامگاه و بامداد، پاک و منزّه است خدا آنگاه که به شب درآیید و گاهى که به صبح برآیید، ستایش براى اوست در آسمانها و زمین، و شب هنگام و گاهى که ظهر مى‏کنید، هم او که زنده را از مرده بیرون مى‏آورد، و مرده را از زنده خارج مى‏سازد، و به زمین پس از مرگش زندگى مى‏بخشد، و به همین‏گونه شما هم از قبرها بیرون آورده مى‏شوید، منزّه است پروردگارت پروردگار عزّت، از آنچه او را بدان وصف مى‏کنند
کنند و سلام بر رسولان و سپاس خداى را پروردگار جهانیان، منزّه است صاحب فرمانروایى و ملکوت‏ منزّه است صاحب عزّت و اقتدار، منزّه است دارنده بزرگ‏منشى و عظمت،‌‌ همان فرمانرواى بر حق سیطره‏دار، داراى ‌‌نهایت پاکى، منزّه است خداى فرمانرواى زنده‏اى که هرگز نمى‏میرد، منزّه است خداى فرمانرواى زنده، داراى نهایت‏ پاکى، منزّه است پاینده پایدار، منزّه است پایدار پاینده، منزّه است پروردگار بزرگم، منزّه است پروردگار برترم، منزّه است آن زنده به خود پاینده، منزّه است آن بلند مرتبه بر‌تر، منزّه است او و بلندمرتبه است از هر زشتى و عیب، پاک و پاکیزه است
پروردگار ما و پروردگار فرشتگان و روح، منزّه است آن پاینده بى غفلت، منزّه است آن داناى ناآموخته، منزّه است آن‏ آفریننده دیدنیها و نادیدنیها، منزّه است آن‏که دیده‏ها را دریابد و دیده‏ها او را در نیابند و اوست لطیف‏ آگاه، خدایا، در حالى صبح کردم که از جانب تو بودم در نعمت و خیر و برکت و سلامتى کامل، پس درود فرست بر محمّد و خاندانش‏ و نعمت و خیر و برکات و سلامتى را بر من با نجات از آتش دوزخ تمام کن، شکرگذارى و سلامتى و فضل‏ و کرامتت را همواره تا گاهى که زنده هستم روزى‏ام فرما، خدایا! به نورت هدایت یافتم و به احسانت‏ بى‏نیاز گشته و به نعمتت صبح و شام کردم
خدایا! تو را گواه مى‏گیرم و گواهى تو مرا بس است، و و گواه مى‏گیرم همه فرشتگان و پیامبران و رسولان و حاملان عرش و ساکنان آسمانها و زمین‏ و همه آفریده‏هایت را بر اینکه همانا تویى خدا، معبودى جز تو نیست، یگانه و بى‏شریکى و اینکه محمّد (درود خدا بر او و خاندانش) بنده و فرستاده تو است و اینکه تو بر هرچیز توانایى، زنده مى‏کنى و مى‏میرانى‏ و مى‏میرانى و زنده مى‏سازى و گواهى مى‏دهم که بهشت و دوزخ و برانگیخته شدن مردگان حق است و قیامت آمدنى است‏ که تردیدى در آن نیست
و اینکه خدا مردگان را برخواهد انگیخت و شهادت مى‏دهم که على بن ابى طالب امیر مؤمنان بر حق بر حق است و پیشوایان از فرزندانش امامان هدایت‏گر و ره‏یافته‏اند، نه گمراهند و نه گمراه‏کننده و اینکه آنان اولیاء برگزیده تو، و حزب پیروز تو، و بندگان خالص تو بهترین‏ انتخاب‏شدگان از میان مخلوقات تواند و بهترین برگزیده‏شدگانى هستند که براى بیان دینت برگزیدى و از میان بندگانت خاص خود ساختى و ایشان‏ را بر بندگانت برگزیدى و بر جهانیان حجّت قرار دادى
درود و سلام و رحمت و برکاتت بر آنان‏ باد، بار الها! این شهادت را نزد خود براى من ثبت کن، تا آن را در روز قیامت بر زبانم جارى کنى درحالى‏که‏ از من خشنود باشى، همانا تو بر آنچه مى‏خواهى توانایى. خدایا! تو را سپاس سپاسى که آغازش بالا رود و انجامش پایان نگیرد، خدایا! تو را سپاس، سپاسى که آسمان براى تو بر دوش کشد و زمین و هرکه بر آن است تو را آنچنان تسبیح کند. خدایا! تو را سپاس، سپاسى همواره و همیشگى که گسست و پایانى برایش نباشد و تنها سزاوار تو باشد و به تو بیانجامد، سپاسى که‏ نمایان شود در دلم و بر تنم و نزد من و با من و پیش از من و پس از من و پیش رویم و بالاى سرم و زیر پایم و آنگاه که مرگم فرا رسد و یگانه و تنها مانم سپس فانى شوم
و تو را سپاس گاهى که زنده و برانگیخته شوم، اى سرور من، خدایا! و تو را ستایش و سپاس براى همه صفات پسندیده‏ات و بر همه نعمتهایت، سپاسى بلند و بى‏پایان، که آن را اى پروردگار ما پسندیده دارى و از آن خشنود شوى، خدایا! تو را سپاس بر هر خوردن و نوشیدن و هر دست یافتن و هر بست و گشودن، و در برابر هر تار مو که به ما دادى، خدایا! تو را سپاس سپاسى پاینده به پایندگى‏ات و تو را سپاس سپاسى که نهایت‏ آن را جز دانشت نداند و تو را سپاس سپاسى که پایان آن را جز مشیتّت نخواهد و تو را سپاس سپاسى که جز خشنودى تو مزدى براى گوینده‏اش نیست و تو را سپاس بر بردباری ‏ات پس از آن‏که دانستى
و تو را سپاس بر گذشتت، پس از آنکه بر عذاب توانا بودى و تو را سپاس اى سرچشمه سپاس و تو را سپاس اى به ارث‏برنده سپاس و تو را سپاس اى آفریننده سپاس و تو را سپاس اى ‌‌نهایت سپاس و تو را سپاس اى پدیدآورنده سپاس و تو را سپاس اى خریدار سپاس، و تو را سپاس اى صاحب سپاس، و تو را سپاس اى دیرینه سپاس و تو را سپاس اى راست وعده، اى وفادار به عهد اى سپاه توانا، اى مجد و عظمتت پایدار و تو را سپاس اى بلند پایه، اى پاسخگوى خواسته‏ها، اى فرود آورنده‏ آیات از بالاى هفت آسمان
اى داراى برکات بزرگ، اى درآورنده نور از دل تاریکیها و اى‏ بیرون آورنده آنان‏که در تاریکیهایند به سوى نور، اى دگرگون کننده گناهان به نیکیها، و بالا برنده حسنات در مراتب بهشت، خدیا! تو را سپاس اى آمرزنده گناه و اى پذیراى توبه و اى عذابت سخت و اى صاحب عطاى بى‏حدّ، معبودى جز تو نیست. بازگشت همه به سوى تو است. خدیا! تو را سپاس در شب گاهى که روز را مى‏پوشاند، و تو را سپاس در روز آنگاه که آشکار مى‏گردد و تو را سپاس در آخرت و دنیا، و تو را سپاس به تعداد همه ستاره‏ها و همه فرشتگان آسمانى و تو را سپاس به شماره ذرات خاک و ریگ و دانه‏ها و تو را سپاس به عدد آنچه در میان آسمان است و تو را سپاس به عدد آنچه در درون زمین است
و تو را سپاس به میزان وزن آبهاى دریا، و تو را سپاس به شماره برگ‏ درختان و تو را سپاس به عدد آنچه روى زمین است، و تو را سپاس به تعداد آنچه کتابت برشمرده و تو را سپاس به عدد آنچه دانشت آن را فراگرفته، و تو را سپاس به شماره آدمیان و پریان و حشرات و پرندگان‏ و چهارپایان و درندگان، سپاسى فراوان و سپاسى پاک که در آن برکت باشد آنچنان‏که پذیرى، اى پروردگار ما و خشنود گردى، و آنچنان‏که سزاوار بزرگوارى ذات و بزرگى جلال تواست
معبودى جز خدا نیست، یگانه و بى‏شریک است، فرمانروایى و ستایش تنها از آن اوست و اوست، لطیف و آگاه
معبودى جز خدا نیست، یگانه و بى‏شریک است، فرمانروایى و ستایش از آن اوست، زنده مى‏کند، و مى‏میراند، مى‏میراند و زنده مى‏کند و او خود زنده‏اى است که هرگز نمى‏نمیرد، نیکى به دست اوست و او بر هر چیزى تواناست
آمرزش مى‏جویم از خدایى که معبودى جز او نیست، زنده و به خود پاینده است، و تنها به سوى او باز مى‏گردم‏
اى خدا اى خدا
اى بخشنده اى بخشنده
اى مهربان اى مهربان
اى‏ پدید آورنده آسمانها و زمین
اى صاحب جلال و بزرگوارى
اى مهرورز و صاحب منت
اى زنده اى پاینده
اى زنده‏اى که شایسته پرستشى جز تو نیست
اى خدا، اى که شایسته پرستشى جز تو نیست
به نام خدا که رحمتش بسیار و مهربانى‏اش همیشگى است
خدایا بر محمّد و خاندان محمّد درود فرست
خدایا! با من آن‏ کن که شایسته تو است
اجابت فرما اجابت فرما
خدایا! با من آن کن که شایسته تو است، نه آن‏که سزاوار من است چه همانا تو شایسته پروا و آمرزشى و من درخور گناهان و خطاهایم، پس به من رحم کن. اى مولاى من که تو مهربان‏‌ترین مهربانانى
جنبش و نیرویى نیست جز برآمده از سوى خدا، توکل نمودم بر زنده پاینده‏اى که نمى‏میرد، و ستایش خداى را که فرزندى نگرفته و در فرمانروایى شریکى‏ برایش نبوده و از خوارى و ناتوانى سرپرستى نداشته است و بى‏اندازه بزرگش شمار",دعای عشرات
3,6,خدایا گرفتارى بزرگ شد، و پوشیده بر ملا گشت، و پرده کنار رفت، و امید بریده گشت، و زمین تنگ‏ شد، و خیرات آسمان دریغ شد و پشتیبان تویى، و شکایت تنها به جانب تو است، در سختى و آسانى‏ تنها بر تو اعتماد است، خدایا! بر محمّد و خاندان محمّد درود فرست آن صاحبان فرمانى که اطاعتشان را بر ما فرض نمودى، و به این سبب مقامشان را به ما شناساندى، پس به حق ایشان به ما گشایش ده، گشایشى زود و نزدیک‏ همچون چشم بر هم نهادن یا زود‌تر، اى محمّد و اى على، اى على و اى محمّد، مرا کفایت کنید، که تنها شما کفایت‏کنندگان منید، و یارى‏ام دهید که تنها شما یارى‏کنندگان منید، اى مولاى ما اى صاحب زمان، فریادرس، فریادرس، فریادرس، مرا دریاب، مرا دریاب، مرا دریاب، اکنون، اکنون، اکنون، با شتاب، با شتاب، با شتاب، اى مهربان‏‌ترین مهربانان به حق محمّد و خاندان پاک او,دعای فرج امام زمان(عج)
4,20,"به نام خدا که رحمتش بسیار و مهربانى‏اش همیشگى است
(۱) خدایا از تو خواستارم به نامت، اى خدا، اى بخشنده، اى مهربان، اى گرامى، اى پایدار، اى بزرگ، اى دیرینه‏ اى دانا، اى شکیفا، اى فرزانه، منزّهى تو اى که معبودى جز تو نیست، فریاد رس فریاد رس، ما را از آتش برهان‏ اى پروردگار من
(۲) اى سرور سروران، اى برآورنده دعاها، اى بلندى‏بخش جایگاهها، اى‏ سرچشمه نیکیها، اى درگذرنده از خطاها، اى عطابخش خواسته‏ها، اى پذیرنده توبه‏ها، اى شنونده‏ نداها، اى داناى رازها، اى دور کننده بلاها
(۳) اى بهترین آمرزگاران، اى بهترین گشایشگران‏ اى بهترین یاوران، اى بهترین داوران، اى بهترین روزى دهان، اى بهترین وارثان، اى بهترین ستایشگران‏ اى بهترین یادآوران، اى بهترین عطابخشان، اى بهترین نیکوکاران
(۴) اى آن‏که شکوه و زیبایى تنها از آن اوست‏ اى آن‏که توانایى و برازندگى تنها از آن اوست، اى آن‏که فرمانروایى و شوکت تنها از آن اوست، اى آنکه اوست بزرگ و بر‌تر، اى‏ پدیدآورنده ابرهاى پرباران، اى آن‏که نیرومند، و پرتوان است، اى آن‏که حسابرسى چالاک است، اى آن‏که‏ کیفرش سخت و شدید است، اى آن‏که پاداش نیک تنها نزد اوست، اى آن‏که دفرت هستى پیش روى اوست
(۵) خدایا! از تو خواستارم به نامت اى پرمهر، اى بخشایشگر، اى جزادهنده، اى روشنى خرد، اى فرمانروا، اى‏ خشنودى، اى آمرزش، اى پاک، اى پشتوانه، اى صاحب نعمت و بیان
(۶) اى آن‏که همه در برابر عظمتش فروتن، اى آن‏که همه در برابر قدرتش تسلیم، اى آن‏که همه در برابر عزّتش خوار، اى آن‏که همه در برابر هیبتش هراسان، اى آن‏که همه از ترسش فرمانبردار، اى آن‏که کوهها از بیمش شکافته، اى آن‏که آسمانها به امرش بر پا، اى آن‏که زمینها به اجازه‏اش‏ بر جا، اى آن‏که رعد به ستایشش تسبیح‏گو است، اى آن‏که بر اهل مملکتش ستم نمى‏کند
(۷) اى درگذرنده‏ از خطاها، اى برطرف کننده بلاها، اى اوج امیدواریها، اى بسیاردهنده عطاها، اى بخشنده هدایا، اى روزى‏رسان آفریده‏ها، اى برآورنده آرزوها، اى شنواى گلایه‏ها، اى برانگیزنده بندگان، اى بندگشاى دربندان
(۸) اى صاحب سپاس و ستایش، اى صاحب فخر و زیبایى، اى صاحب بزرگوارى و والایى، اى صاحب پیمان و وفا، اى صاحب گذشت و رضا، اى صاحب بخشش و عطاء، اى صاحب دادرسى و داورى، اى صاحب عزّت‏ و بقا، اى صاحب کرم و بخشش، اى صاحب عطاها و نعمتها
(۹) خدایا از تو خواستارم به نامت‏ اى بازدارنده، اى دور کننده، اى بردارنده، اى سازنده، اى سودبخش، اى شنوا، اى گرد آوردنده، اى یاریگر، اى مهرگستر، اى‏ وسعت‏بخش
(۱۰) اى سازنده هر ساخته، اى آفریننده هر آفریده، اى روزى‏بخش هر روزى‏خوار، اى داراى هر دارایى، اى غمگسار هر غمزده، اى فرج‏بخش هر اندوهگین، اى مهرورز بر هر مهرجو اى یاور هر بى‏یاور، اى پرده‏پوش هر کاستى، اى پناه هر رانده
(۱۱) اى توشه‏ام در سختى، اى امیدم در ناگوارى، اى همدم در وحشت، اى همرهم در غربت‏ اى سرپرستم در نعمت، اى فریادرسم در گرفتارى، اى رهنمایم در سرگردانى، اى توانگرى‏ام در تنگدستى‏ اى پناهم در دماندگى، اى مددرسانم در پریشانى
(۱۲) اى داناى نهانها، اى آمرزنده‏ گناهان، اى پرده‏پوش عیبها، اى غمگسار غمها، اى دگرگون‏ساز دلها، اى پزشک‏ قلبها، اى روشنى‏بخش دلها، اى همدم جانها، اى گره گشاى اندوهها، اى گشایشگر دلتنگیها
(۱۳) خدایا! از تو درخواست مى‏کنم به نامت اى والا، اى زیبا، اى کارگشا، اى سرپرست، اى راهنما، اى‏ پذیرا، اى گرداننده، اى عطابخش، اى درگذرنده، اى حال گردان
(۱۴) اى رهنماى رهجویان، اى مددرس‏ مددجویان، اى فریادرس فریادکنان، اى پناه پناهندگان، اى ایمنى‏بخش هراسندگان، اى یاور مؤمنان، اى مهرورز بر خاک نشستگان، اى پناه عصیانگران، اى آمرزنده گنهگاران، اى اجابت‏کننده دعاى‏ بیچارگان
(۱۵) اى صاحب جود و نیکى، اى صاحب بخش و عطا، اى صاحب امن و امان، اى صاحب قدس و پاکى، اى صاحب حکمت و بیان، اى صاحب رحمت و رضوان اى صاحب حجّت و برهان، اى صاحب عظمت و سلطان، اى صاحب مهر و اى پشتیبان، اى صاحب‏ گذشت و غفران
(۱۶) اى آن‏که پروردگار همه اوست، اى آن‏که معبود همه، اوست، اى آن‏که آفریننده همه، اوست‏ اى آن‏که سازنده همه، اوست، اى آن‏که پیش از همه بود، اى آن‏که بعد از همه هست، اى آن‏که از هر چیز بر‌تر است، اى آن‏که به همه‏چیز داناست، اى آن‏که بر هر چیز توانا است، اى آن‏که او همیشگى است و همه‏چیز رفتنى است
(۱۷) خدایا! از تو مى‏خواهم به نامت اى ایمنى‏بخش، اى چیره بر همه، اى هستى‏آفرین، اى دلبر، اى‏ خردربا، اى سادگى‏بخش، اى توان‏ده، اى زینت‏بخش، اى نمایانگر، اى پخش‏کن
(۱۸) اى آن‏که در فرمانروایى‏اش پابرجاست‏ اى آن‏که در پادشاهى‏اش دیرینه است، اى آن‏که در شکوهش بزرگ است، اى آن‏که بر بندگانش مهربان است، اى‏ اى آن‏که به هرچیز داناست، اى آن‏که بر نافرمانان بردبار است، اى آن‏که بر امیدواران اکرام ورزد، اى آن‏که در آفرینش حکمت نماید، اى آن‏که در حکمتش مهر ورزد، اى آن‏که در مهرش دیرینه است
(۱۹) اى آن‏که جز به فضلش امید نیست، اى آن‏که جز عفوش خواهش نشود، اى آن‏که جز به نیکى‏اش چشم ندوزند، اى آن‏که جز از دادش‏ نهراسند، اى آن‏که پایدار نماند جز فرمانروایى‏اش، اى آن‏که جز سلطنتش سلطنتى نیست، اى آن‏که رحمتش همه‏ را فرا گرفته، اى آن‏که رحمتش بر خشمش پیشى گرفته، اى آن‏که دانشش همه را فرو گرفته، اى آن‏ که هیچکس همانندش نیست
(۲۰) اى گشاینده اندوه، اى برطرف کننده غم، اى آمرزنده گناه، اى پذیرنده توبه، اى آفریننده آفریدگان، اى راست وعده، اى وفادار به پیمان، اى داناى راز نهان، اى شکافنده دانه، اى روزى‏ دهنده بندگان
(۲۱) خدایا! از تو خواستارم به نامت اى والا، اى وفادار، اى توانگر، اى امان‏ده، اى پرمهر، اى‏ خشنود، اى پاک، اى نمایان، اى پرتوان، اى فیض‏بخش
(۲۲) اى آن‏که زیبایى را پدیدار نمودى، اى آن‏که زشتى را پوشاندى‏ اى آن‏که بر گناه سرزنش نکردى، اى آن‏که پرده‏درى ننمودى، اى که گذشتت بزرگ، اى که نیکو درگذرى، اى‏ آمرزگانیت فراگیر، اى دستت به مهر گشوده، اى شنواى هر نجوى، اى سرانجام هر گلایه‏
(۲۳) اى داراى نعمت فراوان، اى داراى رحمت فراگیر، اى داراى بخشش آغازین، اى داراى حکمت‏ رسا، اى داراى نیروى برازنده، اى داراى برهان قطعى، اى داراى کرامت هویدا، اى داراى عزّت پایدار، اى داراى توان استوار، اى داراى عظمت بلندپایه
(۲۴) اى پدیدآورنده آسمانها اى برنهنده تاریکیها، اى رحم کننده اشکهاى ریزان، اى درگذرنده از لغزشها، اى پوشنده زشتیها، اى‏ زندگى‏بخش مردگان، اى فرودآور آیات، اى دوچندان کن خوبیها، اى ناپدید کننده بدیها، اى سخت شکنجه
(۲۵) خدایا! از تو درخواست مى‏کنم به نامت اى صورتگر، اى سنجیده‏کار، اى گرداننده، اى‏ پاک کننده، اى روشنى‏بخش، اى ساده‏ساز، اى مژده‏ده، اى بیم‏ده، اى پیش‏آور، اى پس‏آور
(۲۶) اى پروردگار خانه‏ محترم، اى پرودگار ماه محترم، اى پرودگار شهر محترم، اى پروردگار رکن و مقام، اى پروردگار مشعر الحرام، اى پروردگار مسجد الحرام، اى پروردگار حلال و حرام، اى پروردگار روشنى و تاریکى، اى پروردگار تحیّت و سلام، اى پرورنده نیرو در مردمان
(۲۷) اى داور‌ترین داوران، اى دادگرترین‏ دادگران، اى راستگو‌ترین راستگویان، اى پاک‌ترین پاکان، اى بهترین آفرینندگان، اى چابکترین‏ حسابگران، اى شنوا‌ترین شنوندگان، اى بینا‌ترین بینندگان، اى یاور‌ترین یاوران، اى گرامى‏ترین‏ گرامیان
(۲۸) اى تکیه‏گاه آن‏که تکیه‏گاه ندارد، اى پشتیبان آن‏که پشتیبانى ندارد، اى اندوخته آن‏که اندوخته‏اى ندارد اى پناه آن‏که پناهى ندارد، اى فریادرس آن‏که فریادرسى ندارد، اى افتخار آن‏که افتخارى ندارد، اى عزّت آن‏که عزّتى ندارد اى مددرسان آن‏که مددى ندارد، اى همدم آن‏که همدمى ندارد، اى ایمنى‏بخش آن‏که ایمنى ندارد
(۲۹) خدایا! از تو مى‏خواهم به نامت اى نگهدار، اى پایدار، اى پاینده، اى مهرورز، اى سلامتى‏بخش، اى داور، اى دانا، اى بخش‏کن، اى‏ بازگیر، اى فراخى‏بخش
(۳۰) اى نگهدار آن‏که از او نگهدارى جوید، اى مهربان بر آن‏که از او مهر جوید، اى آمرزنده آن‏که از او آمرزش خواهد اى یاور آن‏که از او یارى طلبد، اى حافظ آن‏که از او حفاظت خواهد، اى اکرام کننده آن‏که از او اکرام خواهد، اى راهنماى آن‏که از او راهنمایى جوید، اى دادرس آن‏که از او دادرسى خواهد، اى مددیار آن‏که از او مدد جوید، اى فریادرس آن‏که از او فریادرسى خواهد
(۳۱) اى عزیزى که خوار نگردد، اى لطیفى که دست‏اندازى نشود، اى پایدارى که خوا او را درنیابد، اى پاینده‏اى که فنا نپذیرد، اى زنده‏اى که نمى‏میرد، اى پادشاهى که از بین نمى‏رود، اى همیشگى که فانى نمى‏شود، اى دانایى که نادانى ندارد، اى بى‏نیازى که خوراک نخواهد، اى توانایى که ناتوان نمى‏گردد
(۳۲) خدایا! از تو درخواست مى‏کنم به نامت اى یکتا، اى یگانه، اى گواه، اى بزرگوار، اى ستایش‏پذیر، اى راهنما اى برانگیزنده، اى میراث‏برنده، اى زیان‏رسان، اى سودبخش
(۳۳) اى بزرگ‏‌تر از هر بزرگ، اى کریم‏‌تر از هر کریم، اى مهربان‏‌تر از هر مهربان، اى دانا‌تر از هر دانا، اى فرزانه‏‌تر از هر فرزانه، اى دیرینه از هر دیرینه، اى بزرگ‏‌تر از هر بزرگ، اى لطیف‏‌تر از هر لطیف، اى باشکوه‏‌تر از هر باشکوه، اى عزیز‌تر از هر عزیز
(۳۴) اى گذشت کریمانه، اى نعمتت بزرگ، اى خیرت بسیار، اى فضلت دیرینه، اى لطفت همیشگى، اى ضنعت چشم‏نواز، اى گره‏گشاى گرفتارى، اى بردارنده زیان، اى پادشاه هستى، اى داور بر حق
(۳۵) اى آن‏که در پیمانش وفادار است، اى آن‏که در وفادارى‏اش پایدار است، اى آن‏که در پایدارى‏اش والاست، اى آن‏ که در والایى‏اش نزدیک است، اى آن‏که در نزدیکى‏اش با نرمى است، اى آن‏که در نرمى‏اش شریف است، اى آن‏که در شرفش با عزّت است، اى آن‏که در عزّتش بزرگ است، اى آن‏که در بزرگى‏اش شکوه‌مند است، اى آن‏که در شکوهش‏ ستوده است
(۳۶) خدایا! از تو درخواست مى‏کنم به نامت اى بسنده، اى درمان‏بخش، اى وفادار، اى تندرستى‏ده‏ اى راهنما، اى به نیکى خوان، اى داور، اى خشنود، اى بلندمرتبه، اى ماندگار
(۳۷) اى آن‏که هرچیز برایش فروتن‏ است، اى آن‏که هر چیز از او هراسان است، اى آن‏که هستى هرچیز از او است، اى آن‏که هرچیز به او پدیدار است، اى آن‏ که هرچیز به سوى او بازگشت کند، اى آن‏که هرچیز از او ترسان است، اى آن‏که هرچیز به او بر پاست، اى آن‏که هر چیز به سوى او دگرگون مى‏شود، اى آن‏که هر چیز به ستایش او تسبیه‏گو است، اى آن‏که هرچیز جز جلوه‏اش نابود است
(۳۸) اى آن‏که گریزگاهى نیست جز به بارگاهش، اى آن‏که پناهى جز به درگاهش نیست، اى آن‏که مقصدى جز به سوى او نیست، اى آن‏که از خشمش‏ رهاى نیست جز به مهرش، اى آن‏که جز به سوى او می‌لى نیست، اى آن‏که جنبش و نیرویى نیست جز به او، اى آن‏که جز از او مدد نجویند، اى آن‏که جز بر او توکلّ نشود، اى آن‏که جز به او امیدى نیست، اى آن‏که جز او پرستیده نشود
(۳۹) اى بهترین هراس‏انگیزان، اى بهترین شوق‏آفرینان، اى بهترین جویاشدگان، اى بهترین پاسخ دهان، اى بهترین قصه‏شدگان‏ اى بهترین یادشدگان، اى بهترین ستودگان، اى بهترین دلبران، اى بهترین خواندگان، اى بهترین‏ همدمان
(۴۰) خدایا! از تو خواستارم به نامت اى آمرزگار، اى پرده‏پوش، اى توانا، اى چیره، اى آفریننده‏ اى شکننده، اى شکسته‏بند، اى یادآور، اى بینا، اى یاور
(۴۱) اى آن‏که آفرید پس متناسب نمود، اى آن‏که اندازه نهاد پس رهنمون شد اى آن‏که بلا را برگیرد، اى آن‏که زمزمه نهان را بشنود، اى آن‏که غرق‏شدگان را برهاند، اى آن‏که از نابودى رهایى بخشد، اى آن‏که بیماران را شفا دهد. اى آن‏که خنداند و گریاند، اى آن‏که می‌راند و زنده کند، اى آن‏که دوگونه مرد و زن آفرید
(۴۲) اى آن‏که در خشکى و دریا راه اوست، اى آن‏که در کرانه‏هاى هستى نشانه‏هاى اوست، اى آن‏که در نشانه‏هایش برهان روشن اوست، اى آن‏که‏ در مرگ آفریدگان قدرت‏نمایى اوست، اى آن‏که در قبرها پندآموزى اوست، اى آن‏که در رستاخیز فرمانروایى بى‏حدّ اوست، اى آن‏که در حسابرسى‏ اعمال شکوه اوست، اى آن‏که در سنجش کردارها داورى اوست، اى آن‏که د ربهشت پاداش اوست، اى آن‏که در دوزخ کیفر اوست
(۴۳) اى آن‏که هراسندگان به درگاه او گریزند، اى آن‏که گنهکاران به سوى او پناه برند، اى آن‏که پشیمانان آهنگ‏ او کنند، اى آن‏که پارسایان به او میل نمایند، اى آن‏که سرگشتگان به او پناه برند، اى آن‏که ارادتمندان به‏ او انس گیرند، اى آن‏که شیفتگان به او افتخار کنند، اى آن‏که خطاکاران در عفوش طمع ورزند، اى آن‏که یقین‏یافتگان‏ به سوى او آرام گیرند، اى آن‏که توکّل‏کنندگان بر او توکّل کنند
(۴۴) خدایا! از تو درخواست مى‏کنم به نامت اى دوست‏داشتنى، اى‏ شفابخش، اى نزدیک، اى دیده‏بان، اى حسابرس، اى هراس‏انگیز، اى پاداش‏ده، اى اجابت کننده، اى آگاه‏ اى بینا
(۴۵) اى نزدیک‏‌تر از هر نزدیک، اى محبوب‏‌تر از هر محبوب، اى بینا‌تر از هر بینا، اى آگاه‏‌تر از هر آگاه، اى شریف‏‌تر از هر شریف، اى بر‌تر از هر بلند، اى توانا‌تر از هر توانا، اى توانگر‌تر از هر توانگر، اى بخشنده‏‌تر از هر بخشنده، اى مهربان‏‌تر از هر مهربان‏
(۴۶) اى چیره شکست‏ناپذیر، اى سازنده ناساخته، اى آفریننه ناآفریده، اى مالک ما مملوک، اى چیره چیره‏گى‏ناپذیر، اى بلندى‏بخش بلندى‏ناپذیر، اى نگهدار بى‏نگهدار، اى یارى کننده‏ یارى نشده، اى گواه همیشه حاضر، اى نزدیک دورى‏ناپذیر
(۴۷) اى روشنى نور، اى روشنى‏بخش نور اى آفریننده نور، اى گرداننده نور، اى به اندازه‏ساز نور، اى روشنى هر نور، اى روشنایى پیش از هر نور، اى‏ روشنایى پس از هر نور، اى روشنایى بر فراز هر نور، اى نورى که همانندش نورى نیست
(۴۸) اى آن‏که عطایش چشمگیر است، اى آن‏که کارش چشم‏نواز است، اى آن‏که نوازشش پایدار است، اى آن‏که نیکى‏اش دیرینه است، اى آن‏که سخنش حق است‏ اى آن‏که وعده‏اش راست است، اى آن‏که گذشتش فرا‌تر از شایستگى است، اى آن‏که کیفرش داد است، اى آن‏که یادش شیرین است، اى آن‏ که عطایش همگانى است
(۴۹) خدایا! از تو درخواست مى‏کنم به نامت اى آسان‏ساز، اى جدایى‏بخش، اى دگرگون‏ساز، اى‏ هموار کن، اى فرودآور، اى عطابخش، اى فزون‏ده، اى بسیاربخش، اى امان‏ده، اى زیبایى‏آفرین
(۵۰) اى آن‏که بینده‏ و دیده نشود، اى آن‏که بیافرینده و آفریده نشود، اى آن‏که راهنمایى کند و راهنمایى نشود، اى آن‏که زنده کند و زنده‏اش نکنند، اى‏ آن‏که پرسد و پرسیده نشود، اى آن‏که خوراند و خوراک نخواهد، اى آن‏که پناهد دهد و پناه نجوید، اى آن‏که داورى‏ کند و بر او داورى نشود، اى آن‏که فرمان دهد و فرمانش ندهند، اى آن‏که نزاده، و‌زاده نشده، و براى او همتایى نبوده‏ است
(۵۱) اى که چه خوش حسابگرى، اى که چه خوش طبیبى، اى که چه خوش همراهى، اى که چه خوش نزدیکى، اى که چه خوش پاسخ‏دهى، اى که چه خوش دلبرى، اى که چه خوش سرپناهى، اى که چه خوش کارگشایى، اى که چه خوش مولایى، اى که چه خوش یاورى
(۵۲) اى شادى‏ عارفان، اى آرزوى شیفتگان، اى همدم مریدان، اى محبوب توبه‏کاران، اى روزى‏دهنده بى‏چیزان، اى‏ امید گنهکاران، اى نور چشم عبادت‏کنندگان، اى گشاینده اندوه دلگیران، اى غمگسار غمزدگان، اى معبود گذشتگان و آیندگان
(۵۳) خدایا! من از تو درخواست مى‏کنم به نامت اى پروردگار ما، اى معبود ما، اى سرور ما اى مولاى ما، اى یاور ما، اى نگهدار ما، اى راهنماى ما، اى مددرسان ما، اى محبوب ما، اى طبیب ما
(۵۴) اى پروردگار پیامبران و نیکان، اى پروردگار صدّیقان و خوبان، اى پروردگار بهشت و دوزخ، اى پروردگار خردسالان‏ و بزرگسالان، اى پروردگار دانه‏ها و میوه‏ها، اى پروردگار نهرها و درختان، اى پروردگار دشتها و بیشه‏ها، اى پروردگار خشیکیها و دریاها، اى پروردگار شب و روز، اى پروردگار آشکارها و نهانها
(۵۵) اى آن‏که فرمانش در هرچیز نفوذ یافته، اى آن‏که دانشش به هر چیز رسیده، اى آن‏که قدرتش هر چیز را دربر گرفته، اى آن‏که بندگان از شمردن نعمتهایش ناتوانند، اى آن‏که آفریدگان به سپاسش نرسند، اى آن‏که فهمها بزرگى‏اش را درنیابند، اى آن‏که پندارها به ژرفاى هستى‏اش نرسند، اى آن‏که بزرگى و بزرگ‏منشى‏پوشش اوست، اى‏ که بندگان توان برگرداندن حکمش را ندارند، اى آن‏که فرمانروایى جز فرمانروایى او نیست، اى آن‏که عطایى جز عطاى او نیست
(۵۶) اى آن‏که نمونه اعلى از آن اوست، اى آن‏که صفات بر‌تر براى اوست، اى آن‏که سرانجام و سرآغاز از آن اوست، اى آن‏ که بهشت آسایش از آن اوست، اى آن‏که نشانه‏هاى بزرگ‏‌تر از آن اوست، اى آن‏که نامهاى نیکو‌تر از آن اوست، اى آن‏ که فرمان و داورى از آن اوست، اى آن هوا و فضا از آن اوست، اى آن‏که عرش و فرش از آن اوست، اى آن‏که‏ آسمانهاى برافراشته از آن اوست
(۵۷) خدایا! از تو مى‏خواهم به نامت اى درگذرنده، اى آمرزنده، اى شکیبا، اى‏ ستایش‏پذیر، اى مهربان، اى مهرورز، اى خواسته، اى دوست، اى پاک، اى منزّه
(۵۸) اى آن‏که بزرگى‏اش در آسمان است، اى آن‏که نشانه‏هایش در زمین است، اى آن‏که دلایلش در هرچیز است، اى آن‏که شگفتیهایش در دریاست، اى آن‏که گنیجنه‏هایش در کوههاست، اى آن‏که آفرینش را آغاز کند سپس بازش گرداند، اى آن‏که مه امور به‏ به سوى او بازگردد، اى آن‏که لطفش را در هر چیز نمایان ساخته، اى آن‏که آفرینش هر چیز را نیکو پرداخته، اى آن‏که توانش‏ در آفریدگان کارگر افتاده است
(۵۹) اى دوست آن‏که دوستى ندارد، اى پزشک آن‏که پزشکى ندارد، اى‏ پاسخگوى آن‏که پاسخگویى ندارد، اى یار مهربان آن‏که مهربانى ندارد، اى همراه بى‏همرهان، اى فریادرس آن‏که‏ فریادرسى ندارد، اى رهنماى آن‏که رهنمایى ندارد، اى همدم آن‏که همدمى ندارد، اى رحم‏کننده آن‏که رحم‏کننده‏اى ندارد اى همنشینى آن‏که همنشینى ندارد
(۶۰) اى کفایت کننده هرکه از او کفایت خواهد، اى راهنماى هرکه از او راهنمایى جوید، اى نگاهبان هرکه از او نگاهبانى خواهد، اى رعایت کننده هرکه از او رعایت خواهد، اى شفادهنده هرکه از او شفا طلبد، اى داور هرکه از او داورى خواهد، اى بى‏نیاز کننده هرکه از او بى‏نیازى جوید، اى وفادار به هر که از او وفا جوید، اى نیروبخش هرکه از او نیرو خواهد، اى سرپرست‏ هرکه از او سرپرستى خواهد
(۶۱) خدایا! از تو مى‏خواهم به نامت اى آفریننده، اى روزى‏دهنده، اى گویا، اى راستگو اى شکافنده، اى جدا کننده، اى گشاینده، اى پیونددهنده، اى پیشى‌گیرنده، اى بلند جایگاه
(۶۲) اى آن‏که شب و روز را دگرگون سازد، اى آن‏که تاریکیها و روشنایى‏ها را قرار داد، اى آن‏که سایه خنک و گرما را آفرید، اى آن‏که خورشید و ماه‏ را مسّخر ساخت، اى آن‏که خیر و شر را مقدّر نمود، اى آن‏که مرگ و زندگى را آفرید، اى آن‏که خلق و امر از آن اوست، اى آن‏که همسر و فرزندى نگرفت، اى آن‏که در فرمانرواى یشریکى برایش نیست، اى آن‏که از روى خوارى سرپرستى نخواهد
(۶۳) اى آن‏که خواهش خواهشمندان را مى‏داند، اى آن‏که از نهاد خاموشان آگاه است، اى آن‏که ناله‏ درماندگان را مى‏شنود، اى آن‏که گریه هراسیدگان را مى‏بیند، اى آن‏که نیازهاى نیازمندان به دست اوست، اى آن بهانه‏ توبه‏کاران را مى‏پذیرد، اى آن‏که عمل تبهکاران را صلاح نبخشد، اى آن‏که پاداش نیکوکاران را تباه نکند، اى آن‏که از دل عارفان دور نباشد اى بخشنده‏‌ترین بخشندگان
(۶۴) اى همیشه ماندگار، اى شنونده دعا، اى گسترده عطا، اى آمرزنده خطا، اى پدید آورنده آسمان، اى نیک آزمون، اى نیکو ستایش، اى‏ دیرینه بر فراز، اى بسیار وفادار، اى شریف پاداش
(۶۵) خدایا! از تو مى‏خواهم به نامت اى پرده‏پوش‏ اى آمرزگار، اى چیره، اى جاه‌مند، اى بس شکیبا، اى نیک‏بخش، اى برگزیده، اى گشاینده، اى روح‏بخش، اى راحتى‏بخش
(۶۶) اى آن‏که مرا آفرید و بیاراست، اى آن‏که مرا روزى داد و پرورید، اى آن‏که به من خورانید و نوشانید، اى آن‏که مرا نزدیک نمود و به کنار خویش برد، اى آن‏که مرا نگاه داشت و کفایت نمود، اى آن‏که مرا حفظ کرد و حمایت نمود، اى آن‏که به من عزّت بخشید و بى‏نیازم ساخت، اى‏ آن‏که توفیقم داد و راهنمایى کرد، اى آن‏که همدمم شد و جایم داد، اى آن‏که مرا بمیراند و زنده کند
(۶۷) اى آن‏که حق را با کلماتش‏ استوار و برجا کند، اى آن‏که توبه را از بندگانش بپذیرد، اى آن‏که میان انسان و دلش قرار گیرد، اى آن‏که شفاعت جز با اجازه‏اش سود نبخشد، اى آن‏که به گمراه‏شدگان راهش دانا‌تر است، اى آن‏که حکمش دگرگونى نپذیرد، اى‏ آن‏که رأیش را بازگرداننده‏اى نیست، اى آن‏که هرچیز فرمانش را گردن نهد، اى آن‏که آسمانها به دست قدرتش پیچیده گشته، اى آن‏که بادها را مژده‏دهنده رحمتش فرستد
(۶۸) اى آن‏که زمین را بستر زندگى قرار داد، اى آن‏که کوهها را می‌خهاى‏ زمین نهاد، اى آن‏که خورشدى را چراغ جهانش کرد، اى آن‏که ماه را تابان ساخت، اى آن‏که شب را جامه آرامش گرداند، اى‏ آن‏که روز را مایه روزى قرار داد، اى آن‏که خواب را وسیله آرامش ساخت، اى آن‏که آسمان را بنا نهاد، اى آن‏که از هر چیز گونه‏هاى مختلف قرار داد، اى آن‏که آتش را کمینگاه قرار داد
(۶۹) خدایا! از تو مى‏خواهم به نامت اى شنوا، اى همیار، اى بلندپایه، اى فرازمند، اى شبتابنده، اى نوآفرین، اى بزرگ، اى توانا، اى آگاه، اى پناه‏ده
(۷۰) اى زنده پیش از هر زنده، اى زنده پس از هر زنده، اى زنده‏اى که مانند او زنده‏اى نیست، اى زنده‏اى که هیچ‏ زنده‏اى شریک او نیست، اى زنده‏اى که به زنده‏اى نیاز ندارد، اى زنده‏اى که همه زندگان را مى‏میراند، اى زنده‏اى‏ که به زنده‏ها روزى مى‏دهد، اى زنده‏اى که زندگى را از زنده‏اى دیگر به ارث نبرده، اى زنده‏اى که مردگان را زنده مى‏کند، اى زنده‏ اى به خود پاینده‏اى که او را چرت و خواب درنگیرد
(۷۱) اى آن‏که یادى دارد فراموش‏نشدنى، اى آن‏که نورى دارد خاموش‏نشدنى، اى‏ آن‏که عطایایى بخشیده ناشمردنى، اى آن فرمانروایى‏اش بى‏زوال است، اى آن‏که ستایشش بى‏آمار است، اى آن‏که شکوهش چگونگى‏ نپذیرد، اى آن‏که کمالى دارد درک ناشدنى، اى آن‏که داورى‏اش بازگشت ناپذیر است، اى آن‏که صفاتى دارد دگرگون‏پاپذیر اى آن‏که جلوه‏هایى دارد غیر قابل تغییر
(۷۲) اى پروردگار جهانیان، اى مالک روز جزا، اى مقصود جویندگان‏ اى پشت و پناه پناهندگان، اى دریابنده فراریان، اى آن‏که شکیبایان را دوست دارد، اى آن‏که توبه‏کنندگان را دوست دارد اى آن‏که پاکیزگان را دوست دارد، اى آن‏که نیکوکاران را دوست دارد، اى آن‏که اوست دانا‌تر به راه‏یافتگان
(۷۳) خدایا! از تو خواستارم‏ به نامت اى مهربان، اى همراه، اى نگهدار، اى فراگیر، اى روزى‏بخش، اى فریادرس، اى عزّت‏بخش، اى خوارکن، اى آغازگر، اى برگرداننده.
(۷۴) اى آن‏که یکتاست و ضدّ ندارد، اى آن‏که یگانه است و بى‏مانند، اى آن‏که بى‏نیاز و کاستى است، اى آن‏که بى‏همتاى بودن و چگونگى است، اى آن‏که داورى دادگر است، اى آن‏که پروردگارى بى‏وزیر است، اى آن‏که‏ عزّتمندى بى‏خوارى است، اى آن‏که توانگرى بى‏نیاز است، اى آن‏که پادشاهى عزل‏ناپذیر است، اى آن‏که اوصافش‏ بى‏مانند است.
(۷۵) اى آن‏که ذکرش براى ذاکران شرف است، اى آن‏که شکرش براى شاکران رستگارى است، اى آن‏که ستایشش‏ براى ستایشگران عزّت است، اى آن‏که طاعتش براى مطعیان مایه نجات است، اى آن‏که درگاهش گشوده است به روى جویندگان، اى آن‏ که راهش براى توبه‏کاران هموار است، اى آن‏که نشانه‏هایش براى بینندگان لیل قاطع است، اى آن‏که کتابش براى پرواپیشگان مایه پند و یادآورى‏ است، اى آن‏که روزى‏اش همه مطیعان و گنهکاران را فراگیرد، اى آن‏که رحمتش به نیکوکاران نزدیک است
(۷۶) اى آن‏که نامش خجسته است، اى آن‏که عنایتش بس بلند است، اى آن‏که معبودى جز او نیست، اى آن‏که ستایشش والا است، اى آن‏که نامهایش‏ مقدس است، اى آن‏که هستى‏اش پایدار است، اى آن‏که بزرگى جلوه زیبایى اوست، اى آن‏که بزرگمنشى پوشش اوست، اى آن‏که عطاهایش در شمار نیاید، اى آن‏که نعمتهایش شمرده نشود
(۷۷) خدایا! از تو مى‏خواهم به نامت اى مددرسان، اى امین، اى آشکار اى استوار، اى ارجمند، اى راهنما، اى ستوده، اى بزرگوار، اى سختگیر (گنهکاران)، اى گواه
(۷۸) اى صاحب عرش پرشکوه، اى صاحب سخن استوار، اى صاحب کردکار برازنده، اى صاحب کوبش سخت، اى صاحب نوید و و تهدید، اى آن‏که سرپرست ستوده است، اى آن‏که به نیکى انجام دهد آنچه را خواهد، اى آن‏که نزدیک دورى‏ناپذیر است، اى‏ آن‏که بر هر چیز گواه است، اى آن‏که بر بندگان ستمکار نیست
(۷۹) اى آن‏که شریک و وزیرى‏ ندارد، اى آن‏که مثل و مانندى ندارد، اى آفریننده خورشید و ماه تابان، اى بى‏نیاز کننده درمانده تهیدست، اى روزى‏دهنده کودک خردسال، اى مهرورز بر پیر بزرگسال، اى پیونددهنده استخوان شکسته، اى پناه ترسان‏ پناه‏جو، اى آن‏که بر بندگانش آگاه و بیناست، اى آن‏که بر هر چیز تواناست
(۸۰) اى صاحب جود و بخشش‏ اى صاحب فضل و کرم، اى آفریننده لوح و قلم، اى پدیدآورنده موران و مردمان، ااى صاحب عذاب و انتقام‏ اى الهام‏بخش عرب و عجم، اى بردارنده زیان و درد، اى داناى رازها و قصدها، اى پروردگار کعبه‏ و حرم، اى آفریننده هرچیز از نیستى
(۸۱) خدایا! از تو خواستارم به نامت اى کردگار، اى‏ هستى‏بخش، اى پذیرنده، اى برازنده، اى جدا، اى پیونددهنده، اى دادگر، اى چیره، اى جویا، اى بخشنده
(۸۲) اى آن‏که به کرمش بخشید، اى آن‏که به جودش گرامى داشت، اى آن‏که به لطفش کرم ورزید، اى آن‏که به نیرویش عزّت یافت، اى آن‏که به حکمتش سامان داد، اى آن‏که به تدبیر خود حکم کرد، اى آنکه با علم خود تدبیر کرد، اى آن‏که با بردبارى‏اش درگذرد، اى آن‏که به تدبیر خود در عین برترى‏اش نزدیک است، اى آن‏که در عین نزدیکى‏اش بر‌تر است
(۸۳) اى آن‏که هرچه خواهد آفریند، اى آن‏که هرچه بخواهد بکند، اى آن‏که هرکه را بخواهد راهنمایى کند، اى آن‏که هرکه را بخواهد گمراه سازد، اى آن‏که هرکه را بخواهد عذاب کند، اى آن‏که هرکه را بخواهد بیامرزد، اى آن‏که هرکه‏ را بخواهد عزّت بخشد، اى آن‏که هرکه را بخواهد خوار گرداند، اى آن‏که در رحم مادران هرچه خواهد صورت بخشد، اى آن‏که هرکه را بخواهد به رحمتش‏ مخصوص گرداند
(۸۴) اى آن‏که همسر و فرزندى نگرفت، اى آن‏که براى هرچیز اندازه نهاد، اى آن‏که در حکمش کسى را شریک نساخت، اى آن‏که فرشتگان را فرستادگان خویش قرار داد، اى آن‏که در آسمانها برجهایى گذارد، اى آن‏که زمین را زیستگاه شایسته نمود، اى آن‏که آدمى را از آب آفرید، اى آن‏که براى هرچیز سرانجامى قرار داد، اى آن‏که‏ با علم خویش هرچیز را دربر گرفته است، اى آن‏که تعداد هرچیز را شماره نموده است
(۸۵) خدایا! از تو درخواست مى‏کنم به نامت اى‏ آغاز، اى انجام، اى آشکار، اى نهان، اى نیکوکار، اى حق، اى یگانه، اى یکتا، اى بى‏نیاز، اى همیشگى
(۸۶) اى‏ بهترین شناخته شده‏اى که شناخته شده، اى بر‌ترین معبودى که عبادت شده، اى والا‌ترین ثناپذیرى که سپاس شده، اى عزیز‌ترین یاد شده‏اى که یاد شده‏ اى بر‌ترین ستوده‏اى که ستایش شده، اى دیرینه‏‌ترین موجودى که خواسته شده، اى بلند‌ترین وصف شده‏اى که به وصف آمده، اى بزرگ‌ترین مقصودى‏ که قصد شده، اى گرامى‏‌ترین پرسیده‏اى که پرسش شده، اى شریف‏‌ترین محبوبى که دانسته شده
(۸۷) اى محبوب گریه‏کنندگان، اى سرور توکّل‏کنندگان، اى راهنماى گمراهان، اى سرپرست مؤمنان، اى همدم ذاکران، اى پناه جان سوختگان‏ اى رهایى‏بخش راستگویان، اى توانا‌ترین توانایان، اى دانا‌ترین دانایان، اى پرستیده همه آفریدگان
(۸۸) اى‏ آن‏که فرا‌تر رفت و چیره گشت، اى آن‏که دارا گشت و توان یافت، اى آن‏که نهان شد و آگاهى یافت، اى آن‏که پرستش شد و ارج نهاد، اى آن‏که نافرمانى شد و آمرزید، اى آنکه اندیشه‏ها او را فرا نگیرد، اى آن‏که دیده‏اى او را در نیابد، اى آن‏که اثرى بر او پوشیده نماند، اى روزى‏دهنده آدمیان، اى اندازه‏ دهنده هر انداه
(۸۹) خدایا! از تو درخواست مى‏کنم به نامت اى نگهدار، اى آفریننده، اى پدید آورنده، اى بسیار بخشنده، اى گشایشگر، اى فراخى‏بخش، اى برگیرنده زیان، اى ضمانت‏کننده، اى فرمان‏ده، اى بازدارنده
(۹۰) اى آن‏که جز او غیب‏ نداند، اى آن‏که برنگرداند بدى را جز او، اى آن‏که آفریدگان را جز او نیافریند، اى آن‏که گناه را جز او نیامرزد، اى آن‏که نعمت را جز او کامل نکند، اى آن‏که دلها را جز او دگرگون نکند، اى آن‏که کارها را جز او تدبیر ننماید، اى آن‏که باران را جز او فرو نبارد، اى آن‏که روزى را جز او نگستراند، اى آن‏که مردگان را جز او زنده نسازد
(۹۱) اى یاور ضعیفان، اى همراه غریبان، اى یار دوستان، اى چیره بر دشمنان‏ اى بالا برنده آسمان، اى مونس برگزیدگان، اى محبوب پروا پیشگان، اى گنجینه تهیدستان، اى معبود توانگران‏ اى کریم‏‌ترین کریمان
(۹۲) اى کفایت‏کننده از هرچیز، اى پاینده بر هرچیز، اى آن‏که چیزى مانند او نیست، اى آن‏که چیزى بر فرمانروایى‏اش نیفزاید، اى آن‏که چیزى بر او پوشیده نیست، اى آن‏که چیزى از خزانه‏هایش‏ نکاهد، اى آن‏که مانندش کسى نیست، اى آن‏که چیزى از علمش پنهان نماند، اى آن‏که به همه‏چیز آگاه است، اى آن‏که همه رحمتش همه‏چیز را فرا گرفته است
(۹۳) خدایا! از تو درخواست مى‏کنم به نامت اى اکرام کننده، اى روزى‏بخش‏ اى نعمت‏دهنده، اى عطابخش، اى بى‏نیازکننده، اى ذخیره‏گذار، اى نابودکننده، اى زنده‏ساز، اى خشنودکننده، اى رهایى‏بخش
(۹۴) اى آغاز و انجام هرچیز، اى پرستیده و دارنده هرچیز، اى پروردگار و سازنده هرچیز، اى آفریننده و برآورنده‏ هرچیز، اى گیرنده و گشاینده هرچیز، اى آغاز کننده هرچیز، اى پدیدآورنده و اندازه‏بخش‏ هرچیز، اى هستى‏بخش و جنباننده هرچیز، اى زنده‏کننده و می‌راننده هرچیز، اى آفریننده و میراث بر هرچیز
(۹۵) اى بهترین یادکننده و یادشده، اى بهترین ثناپذیر و ثناشده، اى هب‌ترین ستاینده و ستوده، اى بهترین‏ گواه و گواه‏پذیر، اى بهترین خواهنده و خوانده‏شده، اى بهترین پاسخ‏دهنده و پاسخ داده شده، اى بهترین یار و همدم، اى بهترین همراه و همنشین، اى بهترین سویه و آهنگ، اى بهترین دوستدار و دوستى‏پذیر
(۹۶) اى آن‏که به خواهنده‏اش پاسخ گوید، اى آن‏که براى فرمانبرش دوست است، اى آن‏که به دوستدارش نزدیک است، اى آن‏که براى کسى‏که از او نگهدارى طلبد دیده‏بان است، اى آن‏که به هرکه به او امید بندد کریم است، اى آن‏که هرکه از او نافرمانى کند بردبار است، اى ان‏ که در بزرگى‏اش مهربان است، اى آن‏که در فرزانگى بزرگ است، اى آن‏که در نیکى‏اش دیرینه است، اى آن‏که به هر که او را خواهد دانا است
(۹۷) خدایا! از تو درخواست مى‏کنم به نامت اى سبب‏ساز، اى شوق‏آفرین، اى برگرداننده، اى‏ پیگیر، اى سامان‏بخش، اى هراس‏آور، اى برحذردار، اى یادآور، اى تسخیرگر، اى دگرگون‏ساز
(۹۸) اى آن‏که علمش‏ پیش است، اى آن‏که وعده‏اش راست است، اى آن‏که لطفش آشکار است، اى آن‏که فرمانش چیره است، اى آن‏که کتابش استوار است. اى آن‏که حکمش شدنى است، اى آن‏که قرآنش باشکوه است، اى آن‏که فرمانروایى‏اش دیرین است، اى آن‏که بخشش فراگیر است، اى آن‏که پایگاهش بس بزرگ است
(۹۹) اى آن‏که شنیدنى از شنیدن دیگر بازش ندارد، اى آن‏که کارى از کار دیگر منعش نکند، اى آن‏که گفتارى از گفتار دیگر سرگرمش نکند، اى آن‏که درخواستى از درخواست دیگر او را به اشتباه نیافکند، اى آن‏که چیزى از چیز دیگر پرده‏اش نشود، اى آن‏که اصرار اصرارکنندگان او را به ستوه نیاورد، اى آن‏که آرمان واپسین جویندگان است، اى آن‏که ‌‌نهایت همّت‏ عارفان است، اى آن‏که پایان جستجوى جویندگان است، اى آن‏که غبارى در سراسر هستى بر او پوشیده نیست
(۱۰۰) اى بردبارى که شتاب نکند، اى بخشنده‏اى که بخل نورزد، اى راستگویى که تخلّف نکند، اى عطاکننده‏اى که خستگى نپذیرد، اى چیره‏اى که‏ شکست‏ناپذیر است، اى بزرگى که به وصف در نیاید، اى دادگرى که ستم ننماید، اى توانگرى که نیازمند نشود، اى بزرگى که کوچک نگردد، اى‏ نگهدارى که غفلت ننماید. منزّهى تو اى که معبودى جز تو نیست، فریادرس، فریادرس، ما را از آتش رهایى بخش پروردگار",دعای جوشن کبیر
5,49,"به نام خدا که رحمتش بسیار و مهربانى‏اش همیشگى است
خدایا چه بسیار دشمنى که شمشیر دشمنى‏اش را به روى من کشید، و لبه تیغش را بر من تیز کرد، و باریک نمود دم‏ برنده اسلحه‏اش را و زهرهاى کشنده‏اش را براى من درهم آمیخت و تیرهاى بى‏خطایش را به سوى من نشانه گرفت و چشم نگهبانش از من به‏ به خواب نرفت و نهانى بر آن است تا مرا در معرض امور ناخوشایند قرار دهد، و به من بچشاند زهر جگر سوزش را، خدایا به ناتوانى من نگریستى‏ که تاب حوادث بزرگ را ندارم
و در درماندگى‏ام را از انتقام گرفتن از ان با ستیزه‏جویى‏اش قصد من کرده دیدى، و تنهایى‏ام را در برابر بسیارى از آنان‏که آزار مرا اراده نموده‏اند، و در کمین من نشستند مشاهده کردى و در آنچه که اندیشه‏ام را علیه آنان براى مقابله به مثل بکار نگرفتم، پس مرا به‏ نیرویت تأیید کردى و پشتم را با یاریت محکم نمودى، و تیغ او را به نفع من کند کردى، و او را پس از جمع‏آورى نفرات‏ و تجهیزاتش خوار نمودى، و مقام و جایگاه مرا بر او برترى دادى
و آنچه را از نیرنگهایش به جانب من هدف گرفته بود به سوى خودش بازگردانى‏ و علیه او به کار بستى، ولى عطش کینه‏اش فرو ننشست، و سوزش دل برامده از خشمش سرد نشد درحالى‏که از غیضش بر من انگشت به‏ دندان گزید و پشت کرده پا به فرار نهاد و سپاه و نفراتش تارومار شد، پس تو را سپاس اى پروردگار از توانایى‏ات که شکست نپذیرد، و بردبارى‏ات‏ که شتاب نپذیرد، بر محمّد و خاندان محمّد درود فرست و مرا در برابر نعمتهایت از شاکران و در برابر عطاهایت از ذاکران قرار ده، خدایا چه بسیار متجاوزى که با نیرنگهایش به من ستم کرد، و دامهاى شکارگیرش را در راهم نهاد، و توجه‏ جستجوگرانه‏اش را بر من گماشت
و در کمین من نشست همچون کمین گذاردن درنده‏اى براى شکار خویش براى به دست آوردن فرصت مناسب درحالى‏که درحالى‏که خوشرویى چاپلوسانه نشان داده و به سختى گشاده‏رویى مى‏نمود پس چون حیله‏گرى نهادش، و زشتى‏ پندار نهفته‏اش را آن هم بر زیان هم‏کیشش مشاهده نمودى درحالى‏که سپیده مى‏کرد به امید آنکه در ستمش بر من هجوم آورد پس تو او را سرنگون‏ ساختى و ریشه‏اش را از بیخ‏وبن برکندى، و او را در چاهى که براى من کنده بود و در ژرفاى گودالش در انداختى، و گونه‏اش را همپاى خاک پایش قرار دادى
و او را به تن و روزى‏اش سرگرم کردى، و او را با سنگ خودش زدى، و با زه کمان خودش خفه‏اش‏ نمودى و با سر نیزه‏هاى خودش هلاک کردى و به رو به خاک مذلّت انداختى، و حیله‏اش را به گردنش برگرداندى و به بند پشیمانى گرفتارش کردى، و به سبب حسرتش به باد فنایش دادى، ازاین‏رو پس از کبر و نخوتش خوار و کوچک گشت، و به دنبال گردن فرازى‏اش خوار و کوبیده شد، و در بند دامى که روز گردن‏کشى‏اش آرزو داشت مرا در میان آن ببیند اسیر شد، و چه‏ نزدیک بود پروردگارا اگر رحمتت نبود بر من فرود آید، آنچه که دامن زندگى او را فرا گرفت، پس تو را سپاس پروردگارا که تواناى شکست‏ ناپذیرى
و بردبار بدون شتابى، بر محمّد و خاندان محمّد درود فرست، و مرا بر نعمتهایت از شاکران و در برابر عطاهایت از ذاکران قرار بده، خدایا چه بسیار حسودى که از روى حسرت برافروخته گشت‏ و دشمنى که بسبب خشمش به سختى اندوهناک شد، و مرا با نیش زبانش آزرده ساخت و مژگانش را چون نیزه‏اى به بدنم فرو برد، و مرا هدف تیرهاى سرزنش‏ نمود، و کاستیهایى را به گردنم انداخت که در خود اوست، پروردگارا پناه‏جویانه تو را خواندم، درحالى‏که اطمینان‏ به سرعت اجابت تو داشتم، توکّل‏کنان به آنچه همواره از خوبى دفاعت مى‏دانستم، با آگاهى به اینکه هرکه رخت به سایه حمایتت کشد مورد آزار واقع نگردد
و کسى‏که به قلعه مددجویى تو پناه آورد هرگز حوادث روزگار او را درهم نکوبد، پس به قدرتت مرا از آزار او حفظ کردى، پس تو را سپاس اى پروردگار که تواناى‏ شکست‏ناپذیرى و بردبارى که هرگز شتاب نکنى، بر محمّد و خاندان محمّد درود فرست، و مرا بر نعمتهایت از شاکران‏ و در برابر عطاهایت از ذاکران قرار بده
خدایا چه بسیار ابرهاى ناملایمات که از فضاى زندگى‏ام زدودى، و آسمان نعمتى که بر من باراندى‏ و نهرهاى کرامتى که به سوى من روان ساختى، و چشمه‏هاى حوادثى که محو نمودى و نهال رحمتى که گستردى و زره عافیتى که بر من پوشاندى، و گردابهاى گرفتارى که برطرف کردى، و امور جاریه‏اى که مقدّر فرمودى، آنگاه که این امور را خواستى‏ درمانده‏ایت نکردند و هر زمان که آنها را اراده فرمودى از فرمانبردارى خوددارى ننمودند، پس تو را سپاس اى پروردگار که تواناى شکست‏ناپذیرى و بردبارى‏ که شتاب نورزى، بر محمّد و خاندان محمّد درود فرست و مرا به نعمتهایت از شاکران و در برابر عطاهایت‏ از ذاکران قرار بده
خدایا چه بسیار گمان نیکى که جامه عمل پوشاندى و شکست ندارى را که جبران نمودى، و بى‏چیزى توان‏ فرسایى که از من گرداندى و سقوط هلاکت‏بارى که بلندم کردى، و دشوارى که آسان نمودى‏ تو بازخواست نشوى از آنچه انجام مى‏دهى و دیگران بازخواست شوند، و از آنچه خرج مى‏کنى چیزى کاسته نشود، هر آینه از تو درخواست شد حالى عطا کردى‏ و درخواست نشد پس آغاز در عطا و او پیشگاه فضلت درخواست احسان شد و تو منع ننمودى و ابا نمودى مگر از نعمت‏بخشى‏ و اصرار بر رساندن عطا و فزون‏بخشى و احسان اى پروردگار و من خوددارى نمودم مگر از شکستن احترام محرّماتت، و جسارت بر گناهانت
و تجاوز از قوانینت، و غفلت از تهدیدت، و فرمانبرى از دشمنم و دشمنت، اى معبودم و یاورم کوتاهى‏ام در سپاسگزارى‏ات تو را از تمام کردن احسانت بر من باز نداشت، و این چشم‏پوشى و بزرگوارى‏ مرا از انجام کارهاى مورد خشمت مانع نشد
خدایا این است جایگاه بنده خوارى که براى تو به یگانگى اقرار کرد، و براى خویش به کوتاهى در اداى حق تو، و گواهى داد براى تو به کمال نعمتت بر او و شیوه زیبا و دلنشینت نزد او احسانت بر او، پس به من ببخش اى خداى من و سرور من از فضلت آنچه را که در راه‏ رسیدن به رحمتت مى‏خواهم تا نردبانش قرار دهم که از آن به سوى خشنودیت، بالا روم، و با آن از خشمت امان یابم، به حق عزّت و عطاى همیشگى‏ات
و به حق پیامبرت محمّد (درود خدا بر او و خاندانش)، پس تو را سپاس اى پروردگار که‏ تواناى شکست‏ناپذیرى، و بردبارى که شتاب نورزى، درود فرست بر محمّد و خاندان محمّد و مرا بر نعمتهایت از شاکران‏ و در برابر عطاهایت از ذاکران قرار بده. خدایا چه بسیار بنده‏اى که شامگاهان و صبحگاهان نمود در سختى مرگ و به شدت و تنگى نفس‏زنان
و با نگاه به آنچه که بدنها از دیدنش مى‏لرزد، و دلها از آن بى‏تاب مى‏شود و من از همه اینها در عافیت و سلامتى هستم، پس تو را سپاس اى پروردگار که تواناى شکست‏ناپذیرى، و بردبارى که شتاب‏ نورزى، بر محمّد و خاندان محمّد درود فرست، و مرا بر نعمتهایت از شاکران و در برابر عطاهایت از ذاکران قرار بده
خداى من چه بسا بنده‏اى که به شامگاهان و صبحگاهان در آمد بیمار و دردمند، در ناله و فریاد، در اندوهش به خود مى‏پیچد و راه گریزى نمى‏یافت و خوردنى و نوشیدنى گوارایى نمى‏خورد، و من در تندرستى و سلامت‏ زندگى هستم، همه اینها از توست، پس تو را سپاس اى پروردگار تواناى شکست‏ناپذیر، و بردبارى که شتاب نورزى، بر محمّد و خاندان محمّد درود فرست و مرا بر نعمتهایت از شاکران و در برابر عطاهایت از ذاکران قرار بده
خدایا چه بسیار بنده‏اى که به شامگاهان و صبحگاهان درآمد ترسان و هراسان، پریشان و اندیشناک، فرارى و رانده شده، خرابه‏نشین در تنگنا و مخفى‏گاهى از مخفى‏گاهها که زمین با فراخى‏اش بر او تنگ شد چاره و راه نجات و پناهگاهى نمى‏یابد، و من از همه اینها در امنیت و آرامش و سلامت کاملم، پس تو را سپاس اى پروردگار توانمند شکست‏ناپذیر، و بردبارى که شتاب نورزى، بر محمّد و خاندان محمّد درود فرست‏ و مرا بر نعمتهایت از شاکران
و در برابر عطاهایت از ذاکران قرار بده، خداى من و آقاى من و چه بسیار بنده‏اى که به شامگاه و بامداد درامد بسته به زنجیر، پیچیده در آهن آن هم به دست دشمنانش که به او رحم نورزند، دور مانده از زن و فرزند، بریده از برادران و شهر خویش، هر لحظه انتظار دارد که چگونه کشته خواهد شد، و چگونه اعضایش بریده خواهد گشت، و من از همه اینها در سلامت کاملم، پس تو را سپاس اى پروردگار تواناى شکست‏ ناپذیر و بردبارى که شتاب نورزى
بر محمّد و خاندان محمّد درود فرست و مرا از شاکران، و در برابر عطاهایت از ذاکران قرار بده، خداى من و چه بسیار بنده‏اى که به شامگاه صبحگاه درآمد، درحالى‏که سختى جنگ و پیکار را با جانش تحمّل مى‏کند، و دشمنان از هر جانب او را با شمشیرها و نیزه‏ها و ابزار جنگ در محاصره آورده‏اند، در میان آهن تلاش مى‏کند، ‌‌نهایت کوشش را بکار گرفته، راه چاره‏اى نمى‏یابد، و گریزگاهى نمى‏یابند، از سختى جراحات‏ بیمار شده، یا در خون خویش زیر سمها و لگدها غلطان گشته، جرعه‏آبى را آرزو مى‏کند
یا یک نگاه به اهل و فرزندش را تمّنا مى‏نماید، امّا توانى بر آن را ندارد، و من از همه اینها در سلامت کاملم، تو را پس سپاس اى‏ پروردگار تواناى شکست‏ناپذیر و بردبارى که شتاب نورزى، بر محمّد و خاندان محمّد درود فرست و مرا بر نعمتهایت از شاکران و در برابر عطاهایت از ذاکران قرار بده. خداى من و چه بسیار بنده‏اى که به شامگاه و صبحگاه‏ درآید، در تاریکى‏هاى دریاها و تندبادها و در دل هراسها و امواج در حالى انتظار غرق شدن و هلاکت را مى‏کشد و توان چاره‏اندیشى ندارد، یا گرفتار صاعقه یا آوار یا آتش‏سوزى یا گلوگیر شدن لقمه یا فرو رفتن در زمین یا مسخ شدن یا اتّهام به امر نامشروع است و من از همه اینها در سلامت کاملم، پس تو را سپاس اى پروردگار تواناى شکست‏ناپذیر و بردبارى که شتاب نورزى
بر محمّد و خاندان محمّد درود فرست و مرا بر نعمتهایت از شاکران‏ و در برابر عطاهایت از ذاکران قرار ده. خداى من چه بسیار بنده‏اى که به شامگاه و بامداد در حال مسافرت و دورى از همسر و و فرزند، سرگردان در بیشه‏هاى خشک، سرگشته در میان حیوانات وحشى و چهارپایان و حشرات آن هم بى‏یاور و تنها، چاره‏اى نمى‏یابد، و به راهى رهنمون نمى‏گردد، یا در آزار است از سرمایى سرد یا گرمایى سوزان، یا دچار گرسنگى یا برهنگى یا غیر اینها از سختیها و گرفتاریهایى که من از آنها در امانم و در سلامتى کامل از همه اینها بسر می‌برم، پس تو را سپاس‏ اى پروردگار تواناى شکست‏ناپذیر، و بردبارى که شتاب نورزى
بر محمّد و خاندان محمّد درود فرست، و مرا بر نعمتهایت از شاکران و در برابر عطاهایت از ذاکران قرار بده. خداى من و آقاى من و چه بسیار بنده‏اى که به‏ شامگاه و صبحگاه درآمد درحالى‏که تهیدست، بى‏چیز، عریان، نیازمند، پریشان، دچار هجران، گرسنه، تشنه است و انتظار مى‏برد که چه کسى‏ به او احسان مى‏کند، یا چه بسا بنده آبرومندى که نزد تو از من آبرومند‌تر و عبادتش براى تو بیشتر است
و در عین‏حال دچار غل‏وزنجیر و اسیر دست ستمگر است، بار سنگینى از خستگى و رنج و سختى بیگارى و دشوارى بردگى و پرداخت وجه سنگین به اربابش بر او تحمیل شده است، یا شخصى که به بلاى سختى گرفتار آمده و توان ایستادگى در برابر آن را جز به فضل تو ندارد، اما من مورد احترام دیگران، و در نعمت و تندرستى‏ام، و گرامى‏ام داشته‏اند، از آنچه آن درمانده به آن گرفتار است در سلامت کاملم، پس تو را سپاس بر تمام این الطافى که به من بخشیدى اى تواناى‏ شکست‏ناپذیر و بردبارى که شتاب نورزى، بر محمّد و خاندان محمّد درود فرست و مرا بر نعمتهایت از شاکران، و در برابر عطاهایت از ذاکران قرار بده
خداى من و آقاى من و چه بسیار بنده‏اى که به شامگاه و صبحگاه درآمد درحالى‏که علیل، دردمند، بیمار است و در بستر بیمارى و لباس ناخوشى افتاده، و از درد به راست و چپ مى‏غلطد و چیزى از لذّت خوراکى و آشامیدنى را درک نمى‏کند، با حسرت به خود مى‏نگرد ولى بر دفع زیان و جلب نفعى توان ندارد، و من در سایه جود و کرمت از همه اینها در آرامش هستم، پس معبودى جز تو نیست، که تواناى شکست‏ناپذیر بردبارى که شتاب نورزى، بر محمّد و خاندان محمّد درود فرست، و مرا از عبادت‏کنندگان قرار بده، و بر نعمتهایت از شاکران و در برابر عطاهایت از ذاکران قرار بده، و به من مهر ورز به حق رحمتت اى مهربان‏‌ترین مهربانان
مولایم و سرورم، و چه بسا بنده‏اى که به شامگاه و صبحگاه درآمد درحالى‏که به مرگ نزدیک شده، و فرشته مرگ در میان یارانش او را محاصره کرده است، در جستجوى درمانى براى سختیهاى جان‏دادن و گردابهاى آن است، چشمانش به راست و چپ مى‏چرخد، به محبوبان و دوستان و یاران صمیمى‏اش مى‏نگرد، از گفتار بازداشته، و از خطاب محروم گشته و از روى حسرت بر خود مى‏نگرد، بر دفع زیان و جلب سودى توان ندارد، و من از همه اینها به جود و کرمت در آرامش هستم، پس معبودى جز تو نیست، پاکى تو که تواناى شکست‏ناپذیر و بردبارى که شتاب نورزى، بر محمّد و خاندان محمّد درود فرست، و مرا بر نعمتهایت از شاکران و در برابر عطاهایت از ذاکران قرار بده، و به حق مهرت بر من مهر ورز اى مهربان‏‌ترین مهربانان
خداى من و آقاى من، چه بسیار بنده‏اى که به شامگاه و صبحگاه‏ درآمد درحالى‏که در تنگناهاى زندانها و محبسها و با ناراحتى و خوارى و در غل و زنجیر به سر مى‏برد، و زندانبانها و دژخیمان او را دست به دست می‌گردانند. پس نمى‏داند با او چگونه رفتار خواهد شد، و چگونه اعضایش بریده خواهد گشت، پس او در زندگانى در بدحالى سخت است، و در ‌‌نهایت تنگى و سختى است، با حسرت به خود مى‏نگرد، بر دفع زیان و جلب سودى توان ندارد، و من به جود و کرمت از همه اینها در امان هستم، پس معبودى جز تو نیست، پاکى تو که تواناى شکست‏ناپذیر، و بردبارى که شتاب نورزى، بر محمّد و خاندان محمّد درود فرست و مرا از عبادت‏کنندگان خویش، و بر نعمتهایت‏ از شاکران و در برابر عطاهایت از ذاکران قرار بده و به حق مهرت بر من مهر آر اى مهربان‏‌ترین مهربانان
آقاى من و مولاى من، چه بسیار بنده‏اى که به شامگاه و صبحگاه درآمد درحالى‏که سرنوشتش با سختى گره خورده، و گرفتارى او را محاصره کرده، و از دوستان و محبوبان و یاران صمیمى جدا افتاده است، شام کرد در حال اسارت، حقارت، خوارى در دست کافران و دشمنان، او را دست‏به‏دست به راست‏وچپ مى‏گردانند، در سیاه‏چالها زندانى شده و با غل‏وزنجیر سنگین گشته، از روشنى‏ دنیا و نسیمش چیزى نمى‏بیند، با حسرت به خود مى‏نگرد، بر دفع زیان و جلب سودى‏ توان ندارد و من از همه اینها به جود و کرمت در آرامش هستم، پس معبودى جز تو نیست، پاکى تو که تواناى‏ شکست‏ناپذیر و بردبارى که شتاب نورزى، بر محمّد و خاندان محمّد درود فرست و مار از عبادت‏کنندگان‏ خویش، و بر نعمتهایت از شاکران و در برابر عطاهایت از ذاکران قرار بده، به حق مهرت بر من مهر آر، اى مهربان‏ترین‏ مهربانان
و به حق عزّتت اى کریم هر آینه از تو درخواست مى‏کنم آنچه از عطایا را که نزد تواست و دراین‏باره بر تو اصرار مى‏ورزم، و دستم را با جرمى‏ که نسبت به تو دارد، به جانب آستانت دراز مى‏کنم، پس به که پناه ببرم؟ و به که رو کنم؟ کسى را جز تو ندارم، آیا مرا از درگاهت می‌رانى درحالى‏که تنها تو تکیه‏گاه منى و توکلّم تنها بر تو است، از تو درخواست مى‏کنم به نامت که چون بر آسمان نهادى‏ پابرجا شد و چون بر زمین گذاردى آرام گرفت و چون بر کوهها گذاشتى استوار گشت و چون بر شب نهادى تاریک شد و چون بر روز قرار دادى روشنى گرفت،] خداى من [از تو مى‏خواهم که بر محمّد و خاندان محمّد درود فرستى و همه نیازهاى مرا برآورده‏ سازى، و همه گناهان کوچک و بزرگم را بیامرزى، و روزى‏ام را گسترده سازى، روزى‏اى که‏ مرا با آن به شرف دنیا و آخرت برسانى، اى مهربان‏‌ترین مهربانان
آقاى من از تو یارى خواهم، پس بر محمّد و خاندان‏ محمّد درود فرست و مرا یارى ده و به تو پناه جستم پس پناهم ده و مرا با طاعت خود از طاعت بندگانت بى‏نیاز کن، و به خواهش خویش از خواهش خلق مستغنى‏ام گردان و از خوارى تنگدستى به عزّت توانگرى، و از ذلت گناه به عزّت‏ طاعت دگرگون ساز، همانا تو مرا بر بسیارى از مردمان برترى دادى، نه از روى شایستگى من، بلکه از روى جود و کرمت، خداى من تو را سپاس بر همه این عطاها، بر محمّد و خاندان محمّد درود فرست و مرا قرار بده‏ بر نعمتهایت از شاکران و در برابر عطاهایت از ذاکران
سجده کرد روى خوارم براى ذات عزیز بزرگت، سجده کرد روى‏ فرسوده فانى‏ام و براى ذات همیشگى ماندگارت، سجده کرد روى پیوسته به تهیدستى‏ام براى ذات بى‏نیاز بزرگت، سجده‏ کرد رویم و گوشم و چشم و گوشتم و خونم و پوستم و استخوانم، و همه آنچه زمنى از بار وجود من برداشته در برابر پروردگار جهانیان. خدایا بر نادانى من به بردبارى‏ات، و بر تهیدستى من به توانگرى‏ات، و بر خوارى‏ من به عزّتت و سلطنتت، بر ناتوانى من به توانایى‏ات، و بر ترس من به ایمنى‏ات، و بر گناهان و خطاهاى من به گذشتت و رحمتت بنگر اى بخشنده مهربان
خدایا! من به مدد تو سینه سخت دشمنم فلان پسر فلان را دفع مى‏کنم و از شرّ او به تو پناه مى‏آورم، پس مرا از گزند او کفایت کن بدانسان که کفایت کردى پیامبران و اولیا و بندگان، شایسته‏ات را از گزند فرعونها، و دشمنان سرکشت، و از شرّ همه خلقت به مهرت اى‏ مهربان‏‌ترین مهربانان، همانا تو بر هر چیز توانایى، و خدا ما را بس است و چه نیکو وکیلى است",دعای جوشن صغیر
6,3,"خدایا از تو درخواست مى‏کنم، به رحمت که همه‏چیز را فرا گرفته، و به نیرویت که با آن بر هرچیز چیره‏ گشتى و در برابر آن هرچیز فروتنى نموده و همه‏چیز خوار شده و به جبروتت که با آن بر همه‏چیزى فائق‏ آمدى و به عزّتت که چیزى در برابرش تاب نیاورد و به بزرگى‏ات که همه‏چیز را پر کرده و به پادشاهى‏ات‏ که بر‌تر از همه‏چیز قرار گرفته، و به جلوه‏ات که پس از نابودى همه‏چیز باقى است و به نامهایت که پایه‏هاى‏ همه‏چیز را انباشته و به علمت که بر همه‏چیز احاطه نموده، و به نور ذاتت که همه‏چیز در پرتو آن‏ تابنده گشته
اى نور، اى پاک از هر عیب، اى آغاز هر آغاز، و اى پایان هر پایان، خدایا! بیامرز براى من آن گناهانى را که پرده حرمتم مى‏درد، خدایا! بیامرز براى من آن گناهانى را که کیفرها را فرو مى‏بارند، خدایا! بیامرز برایم گناهانى را که نعمتها را دگرگون مى‏سازند، خدایا! بیامرز برایم آن گناهانى را که دعا را باز مى‏دارند، خدایا! بیامرز برایم گناهانى که بلا را نازل مى‏کند
خدایا! بیامرز برایم همه گناهانى را که مرتکب شدم، و تمام خطاهایى که به آنها آلوده گشتم، خدایا! با یاد تو به سویت نزدیکى مى‏جویم، و از ناخشنودى تو به درگاه خودت شفاعت می‌طلبم، و از تو خواستارم‏ به جودت مرا به بارگاه قرب خویش نزدیک گردانى و سپاس خود را نصیب من کنى، و یادت را به من الهام نمایى، خدایا! از تو درخواست مى‏کنم، درخواست بنده‏اى فروتن، خوار و افتاده، که با من مدارا نمایى و به من رحم کنى و به آنچه روزى‏ام نموده‏اى‏ خشنود و قانع بدارى و در تمام حالات در عرصه تواضعم بگذارى
خدایا! از تو درخواست مى‏کنم درخواست کسى‏که سخت تهیدست‏ شده و بار نیازش را به هنگام گرفتاریها به آستان تو فرود آورده و می‌لش به آنچه نزد توست فزونى یافته، خدایا! فرمانروایى‏ بس بزرگ و مقامت والا و تدبیرت پنهان، و فرمانت آشکار، و قهرت چیره، و قدرتت‏ نافذ، و گریز از حکومتت ممکن نیست
خدایا! آمرزنده‏اى براى گناهانم و پرده‏پوشى براى‏ زشتکاریهایم و تبدیل کننده‏اى براى کار زشتم به زیبایى، جز تو نمى‏یابم معبودى جز تو نیست، پاک و منزّهى و به ستایشت برخاسته‏ام، به خود ستم کردم و از روى نادانى جرأت نمودم و به یاد دیرینه‏ات از من و بخششت بر من به آرامش نشستم‏ خدایا! اى سرور من چه بسیار زشتى مرا پوشاندى و چه بسیار بالاهاى سنگین و بزرگى که از من برگرداندى و چه بسیار لغزشى که مرا از آن‏ نگهداشتى و چه بسیار ناپسند که از من دور کردى و چه بسیار ستایش نیکویى که شایسته آن نبودم و تو در میان مردم پخش کردى
خدایا! بلایم‏ بزرگ شده و زشتى عالم از حدّ گذشته و کردارم خوارم ساخته و زنجیرهاى گناه مرا زمین‏گیر نموده و دورى آرزوهایم مرا زندانى ساخته و دنیا با غرورش و نفسم با جنایتش و امروز و فردا کردنم در توبه مرا فریفته، اى سرورم از تو درخواست مى‏کنم به عزّتت که مانع نشود از اجابت دعایم به درگاهت، بدى عمل و زشتى کردارم‏ و مرا با آنچه از اسرار نهانم مى‏دانى رسوا مسازى و در کیفر آنچه در خلوتهایم انجام دادم‏ شتاب نکنى، از زشتى کردار و بدى رفتار و تداوم تقصیر و نادانى و بسیارى شهواتم‏ و غفلتم، شتاب نکنى
خدایا! با من در همه احوال مهرورز و بر من در هر کارم به دیده لطف‏ بنگر، خدایا، پروردگارا، جز تو که را دارم؟ تا برطرف شدن ناراحتى و نظر لطف در کارم را از او درخواست کنم
خداى من‏ و سرور من، حکمى را بر من جارى ساختى که هواى نفسم را در آن پیورى کردم و از فریبکارى آرایش دشمنم‏ نهراسیدم، پس مرا به خواهش دل فریفت و بر این امر اختیار و اراده‏ام یاریش نمود، پس بدینسان و بر پایه‏ گذشته‏هایم از حدودت گذشتم، و با برخى از دستوراتت مخالفت نمودم، پس حجت تنها از ان تواست‏ در همه اینها
و مرا هیچ حقى نیست در انچه بر من از سوى قضایت جارى شده و فرمان و آزمایشت ملزمم نموده، اى‏ خداى من اینک پس از کوتاهى در عبادت و زیاده‏روى در خواهشهاى نفس عذرخواه، پشیمان، شکسته‏دل، جویاى گذشت‏ طالب آمرزش، بازگشت‏کنان با حالت اقرار و اذعان و اعتراف به گناه، بى‏آنکه گریزگاهى از آنچه از من سرزده بیابم و نه پناهگاهى که به آن رو آورم‏ پیدا کنم، جز اینکه پذیراى عذرم باشى، و مرا در رحمت فراگیرت بگنجایى، خدایا! پس عذرم را بپذیر، و به بدحالى‏ام رحم کن و‌‌ رهایم ساز از بند محکم گناه
پروردگارا! بر ناتوانى جسمم و نازکى پوستم و نرمى استخوانم رحم کن. اى که آغازگر آفرینش و یاد و پرورش و نیکى بر من و تغذیه‏ام بوده‏اى، اکنون مرا ببخش به‌‌ همان کرم نخستت، و پیشینه احسانت بر من، اى خداى من و سرور و پروردگارم، آیا مرا به آتش دوزخ عذاب نمایى، پس از اقرار به یگانگى‏ات و پس از آنکه دلم از نور شناخت تو روشنى گرفت و زبانم در پرتو آن به ذکرت گویا گشت و پس از آنکه درونم از عشقت لبریز شد و پس از صداقت در اعتراف و درخواست خاضعانه‏ام در برابر پروردگارى‏ات
باور نمى‏کنم چه آن بسیار بعید است و تو بزرگوار‌تر از آن هستى که پرورده‏ات را تباه کنى یا آن را که به‏ خود نزدیک نموده‏اى دور نمایى یا آن را که پناه دادى از خود برانى یا آن را که خود کفایت نموده‏اى و به او رحم کردى به موج بلا واگذارى؟! اى کاش مى‏دانستم‏ اى سرورم و معبودم و مولایم، آیا آتش را بر صورتهایى که براى عظمتت سجده‏کنان بر زمین نهاده شده مسلطّ مى‏کنى و نیز بر زبانهایى که صادقانه به توحیدت و به سپاست مدح‏کنان گویا شده و هم بر دلهایى که بر پایه تحقیق به خداوندیت اعتراف‏ کرده
و بر نهادهایى که معرفت به تو آنها را فرا گرفته تا آنجا که در پیشگاهت خاضع شده و به اعضایى که‏ مشتاقانه به سوى پرستشگاههایت شتافته‏اند و اقرارکنان جویاى آمرزش تو بوده‏اند، شگفتا این همه را به آتش بسوزانى! هرگز چنین‏ گمانى به تو نیست و از فضل تو چنین خبرى داده نشده. اى بزرگوار، اى پروردگار و تو از ناتوانى‏ام در برابر اندکى از غم و اندوه دنیا و کیفرهاى آن و آنچه که زا ناگواریها بر اهلش مى‏گذرد آگاهى، با آنکه این غم و اندوه و ناگوارى درنگش کم بقایش اندک و مدّتش کوتاه است
پس چگونه خواهد بود تابم در برابر بلاى آخرت، و فرود آمدن ناگواریها در آن جهان بر جسم و جانم و حال انکه زمانش طولانى و جایگاهش ابدى است و تخفیفى براى‏ اهل آن بلا نخواهد بو، چرا که مایه آن بلا جز از خشم و انتقام و ناخشنودى تو نیست و این چیزى است که تاب نیاورند در برابرش آسمانها و زمین، اى سرور من تا چه رسد به من؟ و حال آنکه من بنده ناتوان، خوار و کوچک، زمین‏گیر و درمانده توأم. اى خداى من و پروردگارم و سرور و مولایم، براى کدامیک از دردهایم به حضرتت شکوه کنم
و براى کدامین گرفتاریم‏ به درگاهت بنالم و اشک بریزیم. آیا براى دردناکى عذاب و سختى‏اش، یا براى طولانى شدن بلا و زمانش، پس اگر مرا در عقوبت و مجازات با دشمنانت قرار دهى، و بین من و اهل عذابت جمع کنى، و میان من و عاشقان و دوستانت جدایى اندازى، اى خدا و آقا و مولا و پروردگارم، بر فرض که بر عذابت شکیبائى ورزم، ولى بر فراقت چگونه صبر کنم و گیرم اى خداى من‏ بر سوزندگى آتشت صبر کنم، اما چگونه چشم‏پوشى از کرمت را تاب آورم یا چگونه در آتش، سکونت‏ گزینم و حال آنکه امید من گذشت و عفو تواست
پس به عزّتت اى آقا و مولایم سوگند صادقانه مى‏خورم، اگر مرا در سخن گفتن آزاد بگذارى‏ در میان اهل دوزخ به پیشگاهت سخت ناله سر دهم همانند ناله آرزومندان و به درگاهت بانگ بردارم، همچون بانگ آنان‏که خواهان دادرسى هستند و هر آینه به آستانت گریه کنم چونان که مبتلا به فقدان عزیزى مى‏باشند و صدایت مى‏زنم: کجایى اى سرپرست مؤمنان، آرى کجایى اى نهایت‏ آرزوى عارفان، اى فریادرس خواهندگان فریادرس، اى محبوب دلهاى راستان و اى معبود جهانیان‏
آیا این چنین است، اى خداى منزّه، و ستوده که در دوزخ بشنوى صداى بنده مسلمانى که براى مخالفتش با دستورات تو زندانى شده و مزه عذابش را به خاطر نافرمانى چشیده و میان درکات دوزخ به علّت جرم و جنایتش محبوس شده، و حال آنکه در درگاهت سخت ناله‏ مى‏زند، همچون ناله آن‏که آرزومند رحمت توست، و با زبان اهل توحیدت تو را مى‏خواند، و به ربوبیّتت به پیشگاهت توسّل مى‏جوید، اى مولاى من، چگونه در عذاب بماند و حال آنکه امید به بردبارى گذشته‏ات دارد یا آتش چگونه او را به درد آورد درحالى‏که بخشش و رحمت تو را آرزو دارد
یا چگونه شعله آتش او را بسوزاند درحالى‏که فریادش را مى‏شنوى و جایش را مى‏بینى‏ یا چگونه آتش او را دربر بگیرد و حال آنکه از ناتوانى‏اش خبر دارى، یا چگونه در طبقات دوزخ به این سو و آن سو کشانده شود درحالى‏ که راستگوى‏اش را مى‏دانى، یا چگونه فرشته‏هاى عذاب او را با خشم برانند و حال آنکه تو را به پروردگاریت مى‏خواند، یا چگونه ممکن است بخششت را در آزادى از دوزخ امید داشته باشد و تو او را در انجا به‌‌ همان حال واگذارى؟ همه این امور از بنده‏نوازى تو بس دور است، هرگز گمان ما به تو این نیست و نه از فضل تو چنین گویند و نه به آنچه که از خوبى و احسانت با اهل توحید رفتار کرده‏اى شباهتى دارد
پس به یقین مى‏دانم که اگر فرمانت در به‏ عذاب کشیدن منکران نبود و حکمت به همیشگى بودن دشمنانت در آتش صادر نمى‏شد، هر آینه سرتاسر دوزخ را سرد و سلامت مى‏کردى و براى احدى در انجا قرار و جایگاهى نبود، امّا تو که مقدّس است نامهایت‏ سوگند یاد کردى که دوزخ را از همه کافران چه پرى و چه آدمى پر سازى و ستیزه‏جویان را در انجا همیشگى و جاودانه بدارى‏ و هم تو-که ثنایت برجسته و والا است-به این گفته ابتدا کردى و با نعمتهایت کریمانه تفضّل فرمودى که
«آیا مؤمن همانند فاسق‏ است؟ نه، مساوى نیستند» اى خدا و سرور من، از تو خواستارم به قدرتى که مقدّر نمودى و به فرمانى که حتمیتش دادى و بر همه استوارش نمودى و بر کسى‏که بر او اجرایش کردى چیره ساختى که در این شب و در این ساعت بر من ببخشى هر جرمى‏ که مرتکب شدم و هر گناهى که به آن آلوده گشتم و هر کار زشتى را که پنهان ساختم و هر نادانى که آن را بکار گرفتم‏ خواه پنهان کردم یا آشکار، نهان ساختم یا عیان و هر کار زشتى که دستور ثبت آن را به نویسندگان بزرگوار دادى
آنان‏که بر ضبط آنچه از من سر زند گماشتى و آنان را نیز گواهانى بر من قرار دادى علاوه بر اعضایم و خود فرا‌تر از آنها مراقب من بودى و شاهد بر آنچه که از آنان پنهان ماند و به یقین با رحمتت پنهان ساختى و با فضلت‏ پوشاندى و اینکه از تو مى‏خواهم از هرچیزى‏که نازل کردى یا احسانى که تفضّل نمودى یا برّ و نیکى که گستردى‏ یا رزقى که پراکندى یا گناهى که بیامرزى یا خطایى که بپوشانى، پرورگارا، پروردگارا، پروردگارا!
اى خداى من‏ اى سرور من، اى مولاى من و اختیار دارم، اى کسى‏که مهارم به دست اوست، اى آگاه از پریشانى و ناتوانى‏ام‏ اى داناى تهیدستى و نادارى‏ام، پروردگارا! پروردگارا! پروردگارا! از تو درخواست مى‏کنم به حقّت و قدست و بزرگ‏ترین‏ صفات و نامهایت که همه اوقاتم را از شب و روز به یادت آباد کنى و به خدمتگزاریت‏ پیوسته بدارى
و اعمالم را در پیشگاهت قبول فرمایى تا آنکه اعمال و اورادم هماهنگ، همسو و همواره باشد و حالم در خدمت تو پاینده گردد، اى سرور من، اى آن‏که بر او تکیه دارم، اى آن‏که شکوه حالم را تنها به سوى او برم، اى پروردگارم، اى پروردگارم، اى پروردگارم اعضایم را در راه خدمتت نیرو بخش و دلم را بر عزم و همّت محکم کن، و کوشش در راستاى پروایت و دوام در پیوستن به خدمتت را به من ارزانى دار تا به سویت برانم در می‌دانهاى‏ پیشتازان
و به سویت بشتابم در میان شتابندگان و به کوى قربت آیم در میان مشتاقان و همانند مخلصان به تو نزدیک شوم و چون یقین آوردگان از جاه تو بهراسم و با اهل ایمان در جوارت گرد آیم. خدایا! هرکس مرا به بدى قصد کند تو قصدش کن، و هرکس با من مکر ورزد تو با او مکر کن، و مرا از بهره‏مند‌ترین بندگانت نزد خود، و نزدیک‏ترینشان در منزلت به تو و مخصوص‏ترینشان در رتبه به پیشگاهت بگردان، زیرا این همه به دست نیاید جز به فضل تو، خدایا! با جودت به من جود کن و با بزرگواریت به من نظر کن
و با رحمتت مرا نگاهدار و زبانم را به ذکرت گویا کن، و دلم را به محبتت شیفته و شیدا فرا و بر من منّت گذار با پاسخ نیکویت و لغزشم را نادیده انگار و گناهم را ببخش، زیرا تو بندگانت را به بندگى فرمان دادى و به دعا و درخواست از خود امر کردى و اجابت دعا را براى آنان ضامن شدى، پس اى‏ پروردگار من تنها روى به سوى تو داشتم و دستم را تنها به جانب تو دراز کردم، پس تو را به عزّتت سوگند مى‏دهم که دعایم را اجابت کنى‏ و مرا به آرزویم برسانى، و امیدم را از فضلت ناامید نکنى، و شرّ دشمنانم را از پرى و آدمى از من کفایت کنى
اى‏ خدایى که زود از بنده‏ات خشنود مى‏شوى، بیامرز آن را که جز دعا چیزى ندارد، همانا تو هرچه بخواهى انجام مى‏دهى، اى آن‏که نامش دوا و یادش‏ شفا و طاعتش توانگرى است، رحم کن به کسى‏که سرمایه‏اش امید و سازوبرگش اشک‏ریزان است، اى فروریزنده نعمتها اى دورکننده بلاها، اى روشنى‏بخش وحشت‏زدگان در تاریکیها، اى داناى ناآموخته بر محمّد و خاندان محمّد درود فرست، و با من چنان کن تو را شاید، و درود و سلام فراوان خدا بر پیامبرش و بر امامان‏ خجسته از خاندانش",دعای کمیل
7,1,"خدایا! از تو خواستارم به نامت، به نام خدا که رحمتش بسیار و مهربانى‏اش همیشگى است، اى داراى بزرگى و بزرگوارى، اى زنده‏ اى همیشه پاینده، اى زنده، معبودى جز تو نیست، اى او، اى آن‏که کسى نمى‏داند او چیست و نمى‏داند او چگونه است و نمى‏داند کجاست، و نمى‏داند در کدام سو است، اى داراى فرمانروایى و ملکوت، اى صاحب عزّت و جبروت، اى فرمانروا، اى منزّه از هرعیب، اى سلام، اى ایمنى‏بخش، اى پرشکوه، اى عزّتمند، اى دارنده قره، اى بزرگمنش، اى آفریننده، اى پدیدآوردنده، اى صورتگر، اى سودبخش‏ اى تدبیر کننده، اى محکم‏کار، اى آغازگر، اى نابود کننده ستمگران، اى دوست نیکان، اى ستوده، اى پرستیده
اى دور از هر چیز، اى نزدیک به هرچیز، اى اجابت کننده، اى دیدبان، اى حسابرس، اى نورآفرین، اى بلندمرتبه، اى ارجمند، اى شنوا، اى دانا، اى‏ بردبار، اى بزرگوار، اى فرزانه، اى دیرینه، اى والا، اى بزرگ، اى پرمهر، اى عطابخش، اى جزادهنده، اى یارى کننده، اى با جلالت، اى زیبا، اى کارگزار، اى کفایت کننده، اى بخشنده لغزش، اى رساننده نعمت، اى شریف، اى رهنما، اى هدایت‏گر، اى آغازگر، اى اوّل، اى آخر، اى آشکار، اى پنهان، اى استوار، اى پایدار، اى آگاه، اى حکمران، اى داور، اى دادگر، اى جدا کننده، اى پیونددهنده، اى پاک، اى پاک کننده، اى توانا، اى نیرومند، اى بزرگ، اى بزگمنش، اى یگانه، اى یکتا، اى مقصود دل‏ نیازمندان، اى آن‏که نزاده و‌زاده نشده، و همتایى ندارد و همسرى برایش نباشد و وزیرى با او نبوده‏
و براى خود مشاورى نگرفته و به پشتیبانى نیازمند نگشته و با او جز او معبودى نبوده است، نیست معبودى‏ جز تو، تو بر‌تر از آنى که ستمکاران گویند بسیار برترى، اى والا بلندمرتبه، اى عطابخش، اى گشایشگر، اى‏ بخشایشگر، اى فرخ‏بخش دلها، اى غم‏زدا، اى یارى رسان، اى یارى ستان، اى دریابنده، اى نابود کننده، اى انتقام گیرنده، اى‏ برانگیزنده، اى وارث، اى خواهان، اى چیره، اى که گریزنده‏اى از دستش نگریزد، اى بسیار توبه‏پذیر، اى بسیار پذیراى بندگان، اى بسیار بخشنده، اى فراهم آورنده سببها، اى گشاینده درها، اى آن‏که هرگاه و هرجا خوانده شود اجابت نماید، اى پاک کننده، اى قدردان صالحان اى با گذشت، اى آمرزنده، اى روشنایى نور، اى مدبّر امور
اى مهربان، اى آگاه، اى پناه‏دهنده، اى روشنى‏بخش، اى مددرسان‏ اى بزرگ، اى یکتا، اى یگانه اى پاینده، اى تکیه‏گاه، اى بى‏نیاز، اى کفایت کننده، اى شفابخش، اى وفا کننده، اى عافیت‏بخش، اى نیکوکار، اى زیبایى‏بخش، اى نعمت افزا، اى فزون‏بخش اى گرامى، اى بى‏همتا، اى آن‏که بلندى گرفت و چیره گشت، اى آن‏که در فرمانروایى‏اش توانا شد، اى آن‏که پنهان و آگاه گشت، اى آن‏که پرستیده شد و پذیرفت، اى آن‏که نافرمانى شد و آمرزید، اى آن‏که اندیشه‏ نگنجایدش، و دیده‏اى او را در نیابد، و اثرى بر او پوشیده نماند، اى روزى‏دهنده بشر، اى اندازه‏گیر هر اندازه
اى والا جاه، اى استوار پایه، اى گرداننده روزگار، اى پذیرنده قربانى، اى منتّگذار نیکوکار، اى داراى شکوه و سلطنت، اى مهربان، اى بخشنده، اى کسى‏که هر روز در کارى است، اى آن‏که کارى از کار دیگر بازش ندارد، اى بلندمرتبه، اى آن‏که در هر جا هست، اى شنونده نجواها، اى اجابت‏ کننده دعاها، اى برآورنده خواسته‏ها و نیازها، اى فرو فرستنده برکات، اى رحم کننده بر اشکها، اى درگذرنده از لغزشها، اى برطرف کننده ناراحتیها، اى سرچشمه خوبیها، اى بالابرنده‏ درجات
اى درهنده خواسته‏ها، اى زنده کننده مردگان، اى گرد آورنده پراکنده‏ها، اى آگاه‏ از نیتّها، اى برگرداننده آنچه از دست رفته، اى کسى‏که نجواها بر او مشتبه نشود، اى کسى‏که درخواستها او را به ستوه نیاورد، و تاریکیها او را فرا نگیرد، اى روشنى زمین و آسمانها، اى فروریز نعمتها، اى دفع کننده بدفرجامیها، اى آفریننده آدمیان، اى گرد آورنده امّتها، اى شفابخش دردها، اى پدیدآورنده روشنى و تاریکیها، اى صاحب جود و کرم، اى آن‏که به عرشش قدمى پاى ننهد، اى بخشنده‏‌ترین بخشندگان، اى کریم‏‌ترین کریمان، اى شنواترین‏ شنوایان، اى بینا‌ترین بینایان، اى پناه پناه‏جویان
اى امان هراسناکان، اى تکیه‏گاه پناهندگان‏ اى سرپرست مؤمنان، اى فریادرس فریادکنندگان، اى مقصود دل نیازمندان، اى کس هر بى‏کس، اى همدم هر تنها، اى پناه هر رانده، اى مأواى هر آواره، اى نگهدار هر گمشده، اى‏ مهرورز سالخوردگان، اى روزى‏دهنده کودکان خردسال، اى ترمیم کننده استخوان شکسته، اى رهاننده هر اسیر اى بى‏نیاز کننده هر بینواى تهدیست، اى پناه هر ترسان پناه‏جو، اى آن‏که تدبیر و تقدیر از آن اوست، اى‏ آن‏که دشواریها براى او سهل و آسان است، اى آن‏که نیازمند به دلیل و تفسیر نیست
اى آن‏که بر هر کارى تواناست، اى‏ آن‏که به هر چیزى داناست، اى آن به همه‏چیز بیناست، اى فرستنده بادها، اى شکافنده روشنى صبح‏ اى برانگیزنده ارواح، اى صاحب جود و بخشش، اى آن‏که هر کلیدى به دست اوست، اى شنونده هر نجوا اى پیش‌تر از هر آنچه گذشته، اى حیات‏بخش هر جان پس از مرگ، اى توشه‏ام در سختى، اى نگهدارم در غربت، اى همدمم در تنهایى، اى سرپرستم در نعمت، اى پناهم آنگاه که روشهاى ناهنجار درمانده‏ام سازد و نزدیکان‌‌ رهایم کنند، و هر همدمى دست از یارى‏ام بردارد، اى تکیه‏گاه آن‏که تکیه‏گاهى ندارد
اى پشتوانه کسى‏که پشت‏وپناهى ندارد اى اندوخته هر بى‏اندوخته، اى نگهدار آن‏که نگهدارى ندارد، اى پناه بى‏پناهان، اى گنجینه کسى‏که برایش گنج نیست‏ اى تکیه‏گاه هر بى‏کس، اى فریادرس آن‏که برایش فریادرسى نیست، اى همسایه بى‏همسایگان، اى همسایه همراه من‏ اى تکیه‏گاه محکم، اى خداى من به حقیقت، اى پرورگار خانه کعبه، اى مهربان اى دوست،‌‌ رهایم کن از بندهاى تنگناها، و هر غم و اندوه و تنگى را از من برگردان و شرّ آنچه را تاب نیاورم از من دور ساز و بر آنچه مى‏توانم‏ یارى‏ام ده، اى بازگرداننده یوسف نزد یعقوب، اى برطرف کننده رنج ایّوب، اى آمرزنده خطاى داود، اى‏ بالا برنده عیسى بن مریم و رهایى‏بخش او از دست یهود، اى پاسخ‏دهنده به نداى یونس در دل تاریکیها اى برگزیننده موسى براى سخن‏گویى
اى آن‏که خطاى آدم را بخشید و ادریس را به رحمت خویش به جایگاه‏ بلندى برکشید، اى آن‏که نوح را از غرق شدن نجات بخشید، اى آن‏که هلاک ساخت قوم عاد نخستین و قوم ثمود را و هیچکس از آنان را باقى نگذاشت، و پیش از آنها قوم نوح را هلاک نمود زیرا آنها ستمکار‌تر و سرکش‌تر بودند و نابود ساخت افترازنندگان را که در زمین فرو رفتند، اى‏ آن‏که بر قوم لوط واژگون نمود، و بر قوم شعیب عذابى دردناک فرستاد، اى آن‏که ابراهیم را دوست خویش ساخت، اى آن‏که موسى را همسخن خود ساخت، و محمد) درود خدا بر او و همه خاندانش (را محبوب خویش برگرفت، اى بخشنده حکمت به لقمان و بخشنده فرمانروایى به سلیمان، چنان فرمانروایى که براى احدى پس او سزاوار نیست، اى آن‏که ذو القرنین را بر فرمانروایان سرکش پیروز نمود، اى آن‏که به خضر زندگى جاودان عطا فرمود، و خورشید را پس از غروبش براى یوشع بن نون برگرداند
اى آن‏که آرامش بخشید به قلب مادر موسى و عفت و پاکى مریم دختر عمران را حفظ نمود، اى آن‏که یحیى پسر زکریّا را از گناه پاک داشت‏ و خشم را از موسى باز نشاند، اى آن‏که زکریّا را به تولّد یحیى مژده داد، اى آن‏که با فرستادن ذبح عظیم، اسماعیل را از ذبح‏ شدن نجات داد، اى آن‏که قربانى هابیل را پذیرفت، و لعنت را بر قابیل قرار داد، اى گرزدهنده گروهها دشمن‏ محمّد (درود خدا بر او و خاندانش)، بر محمّد و خاندان محمّد و بر همه فرستادگان و فرشتگان‏ بارگاهت و بر اهل طاعتت همگان درود فرست، و از تو خواستارم هر خواهشى را که بندگان مورد خشنودیت‏ از تو خواسته‏اند، و اجابت خواهش آنها حتم فرمودى، اى خدا، اى خدا، اى خدا، اى بخشنده، اى بخشنده، اى بخشنده، اى مهربان، اى مهربان، اى مهربان
اى داراى شکوه و کرامت، اى داراى شکوه و کرامت، اى داراى شکوه و کرامت، به او، به او، به او، به او، به او، به او، به او، از تو خواستارم به هر نامى که خود را به آن نامیدى، یا آن را در کتابى از کتابهایت‏ فرو فرستادى، یا آن را در علم غیبت نزد خود نگاه داشتى، و به بندگاههاى بلند عرشت، و و به انتهاى رحمت از کتاب سرنوشت خویش و به آنچه در این آیه است: «اگر همه درختان روى زمین قلم باشند و دریا هم مرکب شود که از پس آن هفت دریاى دیگر مدوش کنند کلمات خدا تمام نمى‏شود، همانا خدا عزیز است»، و تو را مى‏خوانم به نامهاى‏ نیکویت که آنها را در کتابت وصف کرده و گفتى:
«و براى خدا نامهاى نیکوست، پس خدا را به آنها بخوانید»، و نیز گفتى: «مرا بخوانید تا شما را اجابت کنم»، و گفتى: «هرگاه بندگانم از تو درباره من بپرسند پس به یقین من به آنان نزدیکم، دعاى دعا کننده را هرگاه دعا کند پاسخ مى‏دهم»، و گفتى: «اى بندگانم که بر خود اسراف کردید از رحمت خدا ناامید نباشید، همانا خدا همه گناهان را مى‏آمرزد، به یقین او آمرزنده مهربان است «و من از تو درخواست مى‏کنم‏ اى خداى من و تو را مى‏خوانم اى پروردگارم، و به تو امیدوارم اى آقایم و در اجابت دعایم به تو طمع دارم اى مولایم، آنطور که‏ به من وعده اجابت دادى، تو را خواندم، و آنگونه که به من امر فرمودى، پس با من چنان رفتار کن که سزاوار تو است اى کریم و سپاس خداى را پروردگار جهانیان و درود خدا بر محمّد و خاندانش همگان",دعای مشلول
8,32,"خدایا از تو درخواست مى‏کنم از زیبایى‏ات به حق بر‌ترین مرتبه زیبایى‏ات، و همه مراتب آن زیباست، خدایا از تو درخواست مى‏کنم به همه مراتب‏ زیبایى‏ات. خدایا از تو درخواست مى‏کنم از بزرگى‏ات به حق بر‌ترین مرتبه بزرگى‏ات، و همه مراتب بزرگى‏ات بزرگ است، خدایا از تو درخواست‏ مى‏کنم به همه مراتب عظمتت. خدایا از تو درخواست مى‏کنم از جمالت، به حق بر‌ترین مرتبه جمالت، و همه مراتب جمال تو جمیل است، خدایا از تو درخواست مى‏کنم به همه مراتب جمالت. خدایا تو را مى‏خوانم چنان‏که فرمان دادى، پس اجابتم کن چنان‏ه وعده فرمودى، خدایا از تو درخواست مى‏کنم از شکوهت، به حق بر‌ترین مرتبه شکوهت، و همه مراتب شکوهت شکوه‌مند است، خدایا از تو درخواست مى‏کنم به همه‏ مراتب شکوهت. خدایا از تو درخواست مى‏کنم از نورت، به حق بر‌ترین مرتبه نورت، و همه نورت نورانى است، خداى از تو درخواست مى‏کنم به‏ همه نورت، خداى از تو درخواست مى‏کنم از رحمتت، به حق وسیع‏‌ترین مرتبه رحمتت و همه رحمتت وسیع است، خدایا از تو درخواست مى‏کنم به همه رحمتت
خدایا تو را مى‏خوانم چنان‏که فرمانم دادى، پس اجابتم کن چنان‏که وعده فرمودى. خدایا از تو درخواست مى‏کنم از کمالت به حق بر‌ترین مرتبه کمالت، و همه کمالت کامل است، خدایا از تو درخواست مى‏کنم به همه کمالت، خدایا از تو درخواست مى‏کنم از کلماتت به حق تمام‏‌ترین کلماتت، و همه کلماتت تمام است، خدایا از تو درخواست مى‏کنم‏ به همه کلماتت، خدایا از تو درخواست مى‏کنم از نامهایت به حق بزرگ‌ترین آنها، و همه نامهایت بزرگ است
خدایا از تو درخواست مى‏کنم به حق همه نامهایت. خدایا تو را مى‏خوانم، چنان‏که فرمانم دادى، پس اجابتم کن، چنان‏که وعده فرمودى، خدایا از تو درخواست مى‏کنم از عزّتت، به حق بر‌ترین مرتبه عزّتت، و همه عزّتت عزیز است، خدایا از تو درخواست مى‏کنم به همه عزّتت، خدایا از تو درخواست مى‏کنم از مشیّتت به حق گذرا‌ترین مشیّتت و همه مشیّتت گذراست، خدایا از تو درخواست مى‏کنم به همه مشیّتت. خدایا از تو درخواست مى‏کنم به قدرتت که با آن بر همه‏چیز برترى‏ گرفتى، و همه قدرت تو برترى‏گیر است، خدایا از تو درخواست مى‏کنم به همه قدرتت
خدایا تو را مى‏خوانم، چنان‏که فرمانم دادى، پس اجابتم کن، چنان‏که وعده فرمودى، خدایا از تو درخواست مى‏کنم از علمت به حق نافذترین‏ آن و همه علم تو نافذ است، خدایا از تو درخواست مى‏کنم به همه علمت. خدایا از تو درخواست مى‏کنم از گفتارت به حق‏ پسندیده‏‌ترین آن. و همه گفتارت پسندیده است، خدایا از تو درخواست مى‏کنم به همه گفتارت. خدایا از تو درخواست مى‏کنم از خواسته‏هایت به حق محبوب‏‌ترین آنها، و همه آنها نزد تو محبوب است، خدایا از تو درخواست مى‏کنم به همه خواسته‏هایت. خدایا تو را مى‏خوانم چنان‏که فرمانم دادى، پس اجابتم کن چنان‏که وعده فرمودى، خدایا از تو درخواست مى‏کنم از شرفت به حق بر‌ترین مرتبه‏ شرفت، و همه شرفت شریف است، خدایا از تو درخواست مى‏کنم به همه شرفت. خدایا از تو درخواست مى‏کنم از سلطنتت، به حق پایدار‌ترین آن. و همه سلطنتت پایدار است، خدایا از تو درخواست مى‏کنم به همه سلطنتت
خدایا از تو درخواست مى‏کنم‏ از فرمانروایى‏ات به حق گرانمایه‏‌ترین آن، و همه فرمانروایى‏ات گرانمایه است، خدایا از تو درخواست مى‏کنم به همه فرمانروایى‏ات. خدایا تو را مى‏خوانم چنان‏که فرمانم دادى. پس اجابتم کن چنان‏که وعده فرمودى. خدایا از تو درخواست مى‏کنم از والایى‏ات به‏ حق والا‌ترین آن، و همه والایى‏ات والاست، خدایا از تو درخواست مى‏کنم به همه والایى‏ات. خدایا از تو درخواست مى‏کنم از آیاتت به حق شگفت‏‌ترین آیاتت، و همه آیاتت شگفت است، خدایا از تو درخواست مى‏کنم به همه آیاتت. خدایا از تو درخواست مى‏کنم از نعمتت به حق دیرینه‏‌ترین آن و همه نعمتت دیرین است، خدایا از تو درخواست مى‏کنم به همه نعمتت
خدایا تو را مى‏خوانم‏ چنان‏که فرمانم دادى، پس اجابتم کن، چنان‏که وعده فرمودى. خدایا از تو درخواست مى‏کنم، به حق آنچه که در آن‏ قرار دادى از مقام و جبروت، خدایا از تو درخواست مى‏کنم به تمام مقام و تمام جبروتت. خدایا از تو درخواست مى‏کنم به آنچه با آن اجابتم مى‏نمایى، زمانى‏که از تو مى‏خواهم، اى خدا، اى که معبودى جز تو نیست، از تو مى‏خواهم به زیبایى اینکه معبودى‏ جز تو نیست. اى که معبودى جز تو نیست، از تو مى‏خواهم به بزرگى اینکه معبودى جز تو نیست. اى که معبودى جز تو نیست، از تو مى‏خواهم‏ به حق اینکه معبودى جز تو نیست. خدایا تو را مى‏خوانم چنان‏که فرمانم دادى، پس اجابتم کن چنان‏که وعده فرمودى. خدایا از درخواست مى‏کنم از روزى‏ات به همگانه‏‌ترین آن، و همه روزى‏ات همگانى است. خدایا از تو درخواست مى‏کنم به همه روزى‏ات، خدایا از تو درخواست مى‏کنم از عطایت، به حق گوارا‌ترین آن، و همه عطایت‏ گواراست
خدایا از تو درخواست مى‏کنم به همه عطایت، خداى از تو درخواست مى‏کنم از خیرت به فورى‏‌ترین آن، و همه خیرت فورى است. خدایا از تو درخواست مى‏کنم به همه خیرت. خدایا از تو درخواست مى‏کنم از فضلت، به حق فزون‏‌ترین آن، و همه فضلت فزون است، خدایا از تو درخواست مى‏کنم به همه فضلت. خدایا تو را مى‏خوانم چنان‏که فرمانم‏ دادى، پس اجابتم کن چنان‏که وعده فرمودى. خدایا بر محمّد و خاندان محمّد درود فرست، و مرا برانگیز بر ایمان به خود و تصدیق به رسولت (درود خدا بر او و خاندانش باد)، و ولایت على بن ابیطالب (ع) و بیزارى‏ از دشمنش، و اقتدا به امامان از خاندان محمّد (درود خدا بر آنان باد)، که من به این واقعیت راضى‏ شده‏ام. خدایا درود فرست بر محمّد بنده و رسولت در میان پیشینیان، و درود فرست بر محمّد در می‌ان‏ آیندگان، و درود فرست بر محمّد، در میان آسمانیان، و درود فرست بر محمّد در میان فرستادگان. خدایا به محمّد عطا کن، وسیله‏ و شرف و فضیلت و درجه بزرگ
خدایا درود فرست بر محمّد و خاندان محمّد، و به آنچه روزى‏ام‏ نمودى خشنود بدار، و در آنچه به من عنایت کردى برکت ده، و در غیبتم و در غیاب هر غایبى که او از من است نگهدارم باش. خدایا بر محمّد و خاندان محمّد درود فرست، و مرا بر پایه ایمان به خود و باور داشتن به پیامبرت برانگیز، خداى بر محمّد و خاندان محمّد درود فرست، و از تو مى‏خواهم خوب‏‌ترین خوبها را که خشنودى‏ات و بهشت است، و به تو پناه مى‏آورم از بد‌ترین بدها که خشمت و آتش است. خدایا بر محمّد و خاندان محمّد درود فرست، و مرا محافظت فرما از هر مصیبت و هر بلا، و از هر عقوبت، و هر فتنه، و هر آزمایش، و هر شر، و هر امر ناپسند، و هر پیش‏آمد، و هر آفت که از آسمان بر زمین فرود آید، یا فرود مى‏آید، در این ساعت و در این شب، و در این روز، و در این ماه، و در این سال‏
خدایا بر محمّد و خاندان محمّد درود فرست، و روزى من کن از هر شادى، و هر خوشحالى، و هر پایدارى و هر گشایش و هر عافیت و هر سلامت و هر کرامت، و هر روزى‏ وسیع حلال پاک و هر نعمت، و هر وسعتى که از آسمان بر زمین نازل شد یا مى‏شود. در این ساعت، و در این شب، و در این روز، و در این ماه و در این‏ سال. خدایا اگر گناهانم مرا در پیشگاهت بى‏اعتبار ساخته، و میان من و تو پرده شده، و حالم را نزد تو دگرگون نموده. من از تو درخواست مى‏کنم، به حق نور جمالت که هرگز خاموش نشود
و به آبروى محمّد محبوب‏ برگزیده‏ات، و به آبروى ولیّت على مرتضى، و به حق اولیایت که آنان را برگزیدى، اینکه بر محمّد و خاندان محمد درود فرستى، و آنچه از گناهانم گذشته بیامرزى، و در باقى‏مانده عمر حفظم کنى، و به تو پناه مى‏آورم، خدایا، از اینک هرگز به چیزى از نافرمانیهایت بازگردم، تا زنده‏ام بدارى و تا بمیرانى، و من فرمانبردار تو باشم، و تو از من خشنود باشى، و اینکه عملم را ختم کنى به نیکوترینش، و پاداش آن را برایم بهشت قرار دهى، و با من‏ آن کنى که شایسته آنى، اى هل تقوى و اى اهل مغفرت، بر محمّد و خاندان محمّد درود فرست‏ و به رحمتت به من رحم کن، اى مهربان‏‌ترین مهربانان",دعاء مباہلہ
9,22,"به نام خدا که رحمتش بسیار و مهربانى‏اش همیشگى است‏
منزّهى تو اى خدا، بلندمرتبه هستى اى بخشنده، ما را از آتش پناه ده اى پناه‏دهنده، منزّهى تو اى مهربان، بلندمرتبه هستى‏ اى کریم، ما را از آتش پناه ده اى پناه‏دهنده، منزّهى تو اى فرمانروا، بلندمرتبه هستى اى مالک، ما را از آتش پناه ده اى‏ منزّهى تو اى ایمن‏بخش، بلندمرتبه هستى اى چیره بر هستى، مار از آتش پناه ده اى پناه‏دهنده، منزّهى تو اى عزّتمند، بلندمرتبه هستى اى جبّار، ما را از آتش‏ پناه ده اى پناه‏دهنده، منزّهى تو اى بزرگ‏منش، بلندمرتبه هستى اى بزرگ‏منش، ما را از آتش پناه ده اى پناه‏دهنده، پناه‏دهنده، منزّهى تو اى برى از هر عیب، بلندمرتبه هستى اى سلام، ما را از آتش پناه ده اى پناه‏دهنده
منزّهى تو اى‏ آفریننده، بلندمرتبه هستى اى آفرینشگر، ما را از آتش پناه ده اى پناه‏دهنده، منزّهى تو اى صورت آفرین، بلندمرتبه هستى اى تقدیر کننده، ما را از آتش پناه ده اى پناه‏دهنده، منزّهى تو اى راهنما، بلندمرتبه هستى اى ماندگار، ما را از آتش پناه ده اى پناه‏دهنده‏ منزّهى تو اى بخشایشگر، بلندمرتبه هستى اى بسیار توبه‏پذیر، ما را از آتش پناه ده اى پناه‏دهنده، منزّهى تو اى گشایشگر، بنلدمرتبه، هستى اى خستگى‏ناپذیر، ما را از آتش پناه اى پناه‏دهنده، منزّهى تو اى سرورم، بلندمرتبه هستى اى مولایم، ما از آتش پناه ده اى پناه‏دهنده، منزّهى تو اى نزدیک، بلندمرتبه هستى اى نگاهبان، ما را از آتش پناه ده اى پناه هنده، منزّهى تو اى پدید آورنده، بلندمرتبه هستى اى بازگرداننده، ما را از آتش پناه ده اى پناه‏دهنده، منزّهى تو اى ستوده، بلندمرتبه‏ اى داراى عظمت، ما را از آتش پناه ده اى پناه‏دهنده، منزّهى تو اى دیرینه
بلند مرتبه هستى اى بزرگ، ما را از آتش پناه ده‏ اى پناه‏دهنده، منزّهى تو اى آمرزگار، بلندمرتبه هستى اى ستایش‏پذیر، ما را از آتش پناه ده اى پناه‏دهنده، منزّهى تو اى گواه، بلندمرتبه هستى اى حاضر، ما را از آتش پناه ده اى پناه‏دهنده، منزّهى تو اى مهربان، بلندمرتبه هستى اى منتّگذار، ما را از آتش پناه ده اى پناه‏دهنده، منزّهى تو اى برانگیزنده، بلندمرتبه هستى اى میراث‏بر، ما را از آتش پناه ده اى پناه‏دهنده‏ منزّهى تو اى زندگى‏بخش، بلندمرتبه هستى اى می‌راننده، ما را از آتش پناه ده اى پناه‏دهنده، منزّهى تو اى مهربان، بلندمرتبه‏ هستى اى همراه، ما را از آتش پناه ده اى پناه‏دهنده منزّهى تو اى همدم، بلندمرتبه هستى اى مونس ما را از آتش پناه ده‏ اى پناه‏دهنده، منزّهى تو اى بزرگ منزلت، بلندمرتبه هستى اى زیبا
ما را از آتش پناه ده اى پناه‏دهنده، منزّهى تو اى‏ آگاه، بلندمرتبه، هستى اى بینا، ما را از آتش پناه ده اى پناه‏دهنده، منزّهى تو اى عطابخش، بلندمرتبه هستى اى امان ده، ما را از آتش پناه ده اى پناه‏دهنده، منزّهى تو اى معبود، بلندمرتبه هستى اى موجود، ما را از آتش پناه ده اى پناه‏دهنده‏ منزّهى تو اى بسیار آمرزنده، بلندمرتبه هستى اى ستوده، ما را از آتش پناه ده اى پناه‏دهنده، منزّهى تو اى یاد شده، بلندمرتبه‏ هستى اى سپاس شده، ما را از آتش پناه ده اى پناه‏دهنده، منزّهى تو اى بخشنده، بلندمرتبه هستى اى پناهگاه، ما را از آتش پناه ده‏ اى پناه‏دهنده، منزّهى تو اى زیبا، بلندمرتبه هستى اى باشکوه، ما را از آتش پناه ده اى پناه‏دهنده، منزّهى تو اى پیش از همه، بلندمرتبه هستى اى روزى‏دهنده، ما را از آتش پناه ده اى پناه‏دهنده، منزّهى تو اى راستگو، بلندمرتبه هستى اى شکافنده
ما را از اى پناه‏دهنده، منزّهى تو اى شنوا، بلندمرتبه هستى اى سریع، ما را از آتش پناه ده اى پناه‏دهنده، منزّهى تو اى بلندپایه، بلندمرتبه هستى اى نوآفرین، ما را از آتش پناه ده اى پناه‏دهنده، منزّهى تو اى همواره در کار، بلندمرتبه هستى اى والا‌تر، ما را از آتش پناه ده اى پناه‏دهنده، منزّهى تو اى قضاوت کننده، بلندمرتبه هستى اى خشنود، مار از آتش پناه ده اى پناه‏دهنده، منزّهى تو اى چیره، بلندمرتبه هستى اى پاک، ما را از آتش پناه ده اى پناه‏دهنده منزّهى تو اى دانا، بلندمرتبه هستى‏ اى حکمران
ما را از آتش پناه ده اى پناه‏دهنده، منزّهى تو اى پاینده، بلندمرتبه هستى اى پایدار، ما را از آتش پناه ده اى‏ پناه‏دهنده، منزّهى تو اى نگهدارنده، بلندمرتبه هستى اى پخش کننده، ما را از آتش پناه ده اى پناه‏دهنده، منزّهى تو اى بى‏نیاز، بلندمرتبه هستى اى بى‏نیاز کننده، ما را از آتش پناه ده اى پناه‏دهنده، منزّهى تو اى باوفا، بلندمرتبه هستى اى توانا، ما را از آتش‏ پناه ده اى پناه‏دهنده، منزّهى تو اى کفایت کننده، بلندمرتبه هستى اى شفابخش، ما را از آتش پناه ده اى پناه‏دهنده، منزّهى تو اى پیش‏انداز، بلندمرتبه هستى اى پس‏انداز، ما را از آتش پناه ده اى پناه‏دهنده، منزّهى تو اى آغاز، بلندمرتبه هستى اى انجام‏ ما را از آتش پناه ده اى پناه‏دهنده
منزّهى تو اى آشکار، بلندمرتبه هستى اى نهان، ما را از آتش پناه ده اى پناه‏دهنده، منزّهى تو اى امید، بلندمرتبه هستى اى امیدبخش، ما را از آتش پناه ده اى پناه‏دهنده، منزّهى تو اى عطابخش، بلندمرتبه هستى اى هماره بخشایشگر، ما را از آتش پناه ده اى پناه‏دهنده، منزّهى تو اى زنده، بلندمرتبه هستى اى به خود پاینده، ما را از آتش پناه ده اى پناه‏دهنده، منزّهى تو اى یگانه، بلندمرتبه هستى اى یکتا، ما را از آتش پناه ده اى پناه‏دهنده، منزّهى تو اى سرور، بلندمرتبه هستى اى مقصود همه‏ ما را از آتش پناه ده اى پناه‏دهنده، منزّهى تو اى توانا، بلندمرتبه هستى اى بزرگ، ما از آتش پناه ده اى پناه‏دهنده، منزّهى تو اى ولایت مدار، بلندمرتبه هستى اى بلند پایه
ما را از آتش پناه ده اى پناه‏دهنده، منزّهى تو اى والا، بلندمرتبه هستى اى والا‌تر، ما را از آتش پناه ده اى پناه‏دهنده، منزّهى تو اى سرپرست، بلندمرتبه هستى اى مولا، ما را از آتش پناه ده اى پناه‏دهنده، منزّهى تو اى پدیدآور، بلندمرتبه هستى اى آفرینشگر، ما را از آتش پناه ده اى پناه‏دهنده، منزّهى تو اى فرودآور، بلندمرتبه هستى اى فرازبر، ما را از آتش پناه ده اى پناه‏دهنده، منزّهى تو اى دادگر، بلندمرتبه هستى اى گردآور، ما را از آتش‏ پناه ده اى پناه‏دهنده، منزّهى تو اى عزّت‏بخش، بلندمرتبه هستى اى خوارساز، ما را از آتش پناه ده اى پناه‏دهنده، منزّهى تو اى‏ نگاهبان، بلندمرتبه هستى این نگاهبان، ما را از آتش پناه ده اى پناه‏دهنده، منزّهى تو اى توانا، بلندمرتبه هستى اى توانمند ما را از آتش پناه ده اى پناه‏دهنده، منزّهى تو اى دانا، بلندمرتبه هستى اى بردبار
ما را از آتش پناه ده اى پناه‏دهنده، منزّهى تو اى داور، بلندمرتبه هستى اى فرزانه، ما را از آتش پناه ده اى پناه‏دهنده، منزّهى تو اى عطابخش، بلندمرتبه هستى اى بازدار، ما را از آتش پناه ده اى پناه‏دهنده، منزّهى تو اى زیان‏رسان، بلندمرتبه هستى اى سودبخش، ما را از آتش پناه ده اى پناه‏دهنده، منزّهى تو اى اجابت‏ کننده، بلندمرتبه هستى اى حسابرس، ما را از آتش پناه ده اى پناه‏دهنده، منزّهى تو اى دادگر، بلندمرتبه هستى اى جدایى‏انداز، ما را از آتش پناه ده اى‏ پناه‏دهنده، منزّهى تو اى مهربان، بلندمرتبه هستى اى شریف، ما را از آتش پناه ده اى پناه‏دهنده، منزّهى تو اى پروردگار، بلندمرتبه هستى اى حقیقت پایدار، ما را از آتش پناه ده اى پناه‏دهنده، منزّهى تو اى پرشکوه، بلندمرتبه هستى اى گانه، ما را از آتش پناه ده اى پناه‏دهنده، منزّهى تو اى درگذرنده، بلندمرتبه هستى اى انقتام گیرنده
ما را از آتش پناه ده اى پناه‏دهنده، منزّهى تو اى بسیار عطابخش، بلندمرتبه هستى اى عطاگس‌تر، ما را از آتش‏ پناه ده اى پناه‏دهنده، منزّهى تو اى پرمهر، بلندمرتبه هستى اى نوازشگر، ما را از آتش پناه ده اى پناه‏دهنده‏ منزّهى تو اى یگانه، بلندمرتبه هستى اى بى‏همتا، ما را از آتش پناه ده اى پناه‏دهنده، منزّهى تو اى روزى‏بخش، بلندمرتبه هستى اى‏ فراگیر، ما را از آتش پناه ده اى پناه‏دهنده، منزّهى تو اى وکیل، بلندمرتبه هستى اى عدالت محض، ما را از آتش پناه ده اى پناه‏دهنده‏ منزّهى تو اى آشکار، بلندمرتبه هستى اى استوار، ما را از آتش پناه ده اى پناه‏دهنده، منزّهى تو اى نیکو، بلندمرتبه هستى اى‏ مهروز، ما را از آتش پناه ده اى پناه‏دهنده، منزهى تو اى راهما، بلندمرتبه هستى اى راهبر، ما را از آتش پناه ده‏ اى پناه‏دهنده، منزّهى تو اى روشنایى، بلندمرتبه هستى اى روشنى‏بخش، ما را از آتش پناه ده اى پناه‏دهنده، منزّهى تو اى یارى رسان
بلندمرتبه هستى اى یاور، ما را از آتش پناه ده اى پناه‏دهنده، منزّهى تو اى بردبار، بلندمرتبه هستى اى شکیبا، ما را از آتش پناه‏ ده اى پناه‏دهنده، منزّهى تو اى شمارشگر، بلندمرتبه هستى اى آفرینشگر، ما را از آتش پناه ده اى پناه‏دهنده، منزّهى تو اى‏ پاک و منزّه، بلندمرتبه هستى اى جزادهنده، ما را از آتش پناه ده اى پناه‏دهنده، منزّهى تو اى فریادرس، بلندمرتبه هستى اى پناه، ما را از آتش پناه ده اى پناه‏دهنده، منزّهى تو اى آفریننده، بلندمرتبه هستى اى حاضر، ما را از آتش پناه ده اى پناه‏دهنده، منزّهى تو اى صاحب شکوه و زیبایى، بلندمرتبه هستى اى داراى جبروت و جلال، منزّهى تو، معبودى جز جز تو نیست منزّهى تو، همانا من از ستمکاران بودم، پس دعایش را اجابت کردیم و او را از اندوه رهانیدیم و اینچنین اهل‏ اهل ایمان را رهایى بخشیم، و درود خدا بر آقاى ما محمّد و خاندان او همه و سپاس خدا را پروردگار جهانیان‏ و خدا ما را بس است و چه نیکو وکیلى است، و جنبش و نیرویى نیست، جز به عنایت خداى والاى بزرگ",دعای مجیر
10,24,به نام خداى نور، به نام خداى نور نور، به نام خداى نور بر نور، به نام خدایى که تدبیرگر امور است، به نام خدایى که نور را از نور آفرید، و سپاس خدایى را که نور را از نور آفرید، و نور را در کوه طور فرو فرستاد در کتابى بر نوشته، در ورقه‏اى گشوده، با اندازه‏اى درخور، بر پیامبرى‏ آراسته، سپاس خداى را که به عزّت یاد شود، و به عظمت مشهور است، و بر شادى و بدحالى سپاسگزارى شود، درود خدا بر آقاى ما محمّد و خاندان پاکش,دعائے نور صغیر
11,2,"به نام خدا که رحمتش بسیار و مهربانى‏اش همیشگى است
خدایا، اى آن‏که زبان صبح را به گویایى تابش و روشنایى‏اش برآورد، شب تار را با تیرگیهاى شدید به هم پیچیده‏اش به اطراف جهان‏ فرستاد، و ساختمان سپهر گردون را در اندازه‏هاى زیبایش محکم نمود، و پرتو خورشید را به روشنایى‏ شعله‏ورش در همه‏جا برافروزد، اى آن‏که بر ذاتش دلى است و از شباهت و هم‏گونگى با آفریده‏گانش منزّه است و شأنش از سازگارى‏ با کیفیّات مخلوقاتش بر‌تر است، اى آن‏که به باورهاى گذرا بر دل نزدیک و از چشم‏انداز دیدگان سر دور است، و آنچه را هستى پیش از آنکه پدید آید مى‏داند، اى آن‏که در گاهواره أمن و امانش خوابانید مرا و به جانب آنچه از نعمتها و احسانش که بى‏دریغ به من بخشید بیدارم کرد و دستهاى حوادث و آفات را با دست لطف و قدرتش از من بازداشت. خدایا، درود فرست به آن راهنماى به سویت در شب تیره و تار جاهلیت
و آن چنگ زننده از میان ریسما‌‌نهایت به بلند‌ترین رشته شرف‏ و آن دارنده حسب پاک و ناب که برگرده استوار‌ترین روشن شرافت قرار دارد، و آن ثابت قدم در لغزشگاههاى دوران پیش از بعثت، و نیز بر خاندان او که بهترین انتخاب‏شدگان و برگزیدگان و نیکانند. خدیا! درهاى روز را با کلیدهاى رحمت و رستگارى به روى ما بگشا، و بر من از بهترین لباسهاى هدایت و صلاح بپوشان، به عظمتت در آبشخور قلبم چشمه‏هاى فروتنى را بجوشان، و در برابر هیبتت از گوشه‏هاى‏ دیگانم رودهاى اشک سوزان جارى ساز، و مرا از بى‏پروایى و نادانى به مهارهاى قناعت و خوارى ادب فرما
خدایا اگر رحمت تو با توفیق نیکو از ابتدا شامل حال من نبود چه کسى رهنماى من به سویت در این راه روشن‏ مى‏بود؟ و اگر مهلتت مرا تسلیم آمال و آرزوهاى باطل کند آنگاه چه کسى لغزشهایم را از فروافتادن در هواى نفس‏ جبران مى‏کند؟ و اگر به هنگام جنگ با نفس و شیطان یاریت مرا واگذارد این یارین نکردنت مرا در آغوش رنج و محرومیت اندازد
خداى من، مى‏بینى که به پیشگهت نیامدم مگر از جهتى که نسبت به رحمتت اروزها داشتم، یا چنگ‏ نزدم به اطراف رشته استوارت مگر آنگاه که گناهانم مرا از خانه وصال تو دور ساخت، پس چه بد مرکبى است مرکب خواسته‏هاى‏ باطل که نفسم بر آن سوار شده، واى بر این نفس که گمانهاى بى‏مورد و آرزوهاى نابجایش با همه زشتى در برابرش زیبا جلوه کرده! و مرگ بر او که سرور و مولایش جزات نموده! خدایا با دست امید در رحمتت را کوبیدم و از کثرت هوسرانى‏ام به پاهندگى به‏ سویت گریختم و به کناره‏هاى رشته استوارت انگشتان محبّتم را آویختم. بار خدایا از آنچه در گذشته مرتکب شدم، از لغزش و خطایم چشم‏پوشى کن و از درافتادن به جامه تنگ گناه‌‌ رهایم ساز که به یقین تویى سرور و مولا، و پشتیبان و امید من
و تویى منتهاى خواسته و آرزوى من، در دنیا و آخرت، خداى من‏ چسان درمانده‏اى را که در حال گریز از گناهان خویش به تو پناه جسته از خود مى‏رانى؟ یا چگونه رهجویى را که شتابان قصد آستانت‏ نموده ناامید مى‏کنى؟ یا چگونه تشنه‏اى را باز مى‏گردانى که وارد حوضهایت شده؟، البته که چنین نخواهى کرد زیرا حوضهاى رحمتت در سخت‏‌ترین خشک‏سالیها لبریز و درگاه لطفت همواره براى درخواست و وارد شدن باز است، تویى منتهاى خواسته‏ و ‌‌نهایت آرزو. خداى من این مهار نفس من است که به پایبند مشیّت بستم، و این بارهاى سنگین‏ گناهان من است که به پیشگاه عفو و رحمتت انداختم
و این هوسهاى گمراه‏کننده من است که به درگاه لطف‏ و مهرت واگذاشتم. بار خدایا! این صبح مرا انگونه آغاز کن که با پرتو هدایت و با سلامت‏ دین و دنیا همراه باشد و شبم را سپرى ساز از نیرنگ دشمنان و نگاهبانى گردان از هلاکتهاى هواى نفس، که به یقین تو به هر چه بخواهى توانایى، فرمانروایى را به هر که بخواهى عنایت مى‏کنى، و از هر که بخواهى باز مى‏ستانى، و هرکه بخواهى عزت مى‏بخشى، و هرکه اراده کنى به ذلت مى‏نشانى، خوبى بدست توست، همانا بر همه‏چیز توانایى، شب را در روز درمى‏آورى، و روز را در شب، زنده را از مرده بیرون مى‏آورى، و مرده را از زنده، زنده، و هر که را بخواهى بى‏حساب روزى مى‏دهى. معبودى جز تو نیست. بار خدایا! تنها تو را منزّه مى‏دارم و سپاس و ستایش مى‏گویم، کیست که قدر تو را بشناسد و از مقام تو نترسد؟
و کیست که بداند تو کسیتى آنگاه از تو نهراسد؟ با قدرت خود پراکنده را الفت‏ بخشیدى و با مهربانیت سپیده‏دم را شکافتى و با کرمت تاریکیهاى شب را روشن نمودى، و آبهاى شیرین و شور را از دل سنگهاى سخت و خارا جارى کردى و از ابرهاى گران بارانى فراوان فرو ریختى و خورشید و ماه را براى مردمان چراغى فروزان قرار دادى، بى‏آنکه در آنچه آغازگر پیدایشش بودى دچار خستگى و ناتوانى و چاره‏جویى شوى‏ اى آن‏که در عزت و بقا یگانه است و بندگانش را به مرگ و فنا مقهور خود ساخته است، درود فرست بر محمّد و خاندان پرهیزگارش‏ و نداى مرا بشنو
و دعایم را اجابت گو، و به فضل خود آرزو و امیدم را محققّ فرما، اى بهترین کسى‏که براى‏ برطرف ساختن هر بدحالى خوانده و براى هر سختى و آسانى آرزو شدى، نیازم را به پیشگاه تو فرود آوردم، پس از موهبتهاى‏ بلندپاینه خود ناامیدانه ردّم مکن اى بزرگوار، اى بزرگوار، اى بزرگوار، به رحمتت اى مهربان‏‌ترین مهربانان، و درود خدا بر بهترین آفریده‏اش محمّد و اهل بیت او همه",دعای صباح
12,47,"به نام خدا که رحمتش بسیار و مهربانى‏اش همیشگى است‏
پروردگارا مرا در ژرفاى دریاى یگانگى‏ات، و در میان اقیانوس یکتایى‏ات وارد ساز، و با نیروى چیرگى سلطنت‏ تنهاى‏ات توانمند گردان تا به فضاى بى‏کران رحمتت درآیم، درحالى‏که در چهره‏ام درخشندگیهاى‏ پرتو قرب از آثار حمایتت فروزان باشد و به شوکتت پرشکوه باشم، و به عنایتت عزیز باشم، و به آموزش و پرورشت بزرگ و بزرگوار باشم، خدایا خلعتهاى عزّت و قبولى را بر من بپوشان، و برایم راههاى پیوند و پیوستگى را هموار کن، و به تاج کرامت و وقار تاجدارم نما، و میان من و شیفتگانت در دنیا و آخرت پیوند انداز، و از نور نامت شوکت و قوّتى به من عنایت کن که دلها و جانها مطیع من گردند، نفوس و بدنها نزد من فروتن شوند، اى آن‏که گردن گردنکشان برایش خوار گشته، و پادشاهان در پیشگاهش فروتن شده‏اند، پناهگاه و راه رهایى از تو جز به تو نیست و کمکى نیست جز از تو، و تکیه‏گاهى نیست‏ جز بر تو، خدایا! بداندیشى حسودان
و تیرگیهاى شرّ دشمنان را از من دور کن، و به من مهر ورز زیر سراپرده‏هاى عرشت، اى گرامى‏‌ترین گرامیان، ظاهر هستى‏ام را در به دست آوردن خشنودیت تأیید کن، و قلب و نهادم را با آگاهى بر راههاى رسیدن به پیشگاهت روشن فرما. خدایا چگونه از در خانه‏ات مأیوس و ناامید بازگردم درحالى‏که با اعتماد به تو وارد آن شدم، و چگونه از عطایت ناامیدم مى‏کنى‏ درحالى‏که مرا به دعا در پیشگاهت فرمان دادى، اینک به تو روى آورده‏ام و از تو پناه مى‏جویم بین من و دشمنانم دورى انداز، چنان‏که بین دشمنانم دورى انداختى، به نور پاک و عظمت و بزرگوارى‏ات دیدگان دشمنانم را از دین من نابینا کن، به یقین تو خداى عطابخش نعمتهاى بزرگ و باارزش به بندگان نجواگر خویش هستى، که با لطائف رحمتت تو را مى‏خوانند، اى زنده، اى پاینده‏ اى صاحب بزرگ و کرامت و درود خدا بر مولاى ما و پیامبر ما محمّد و بر خاندان‏ پاک و پاکیزه‏اش همه و همه",دعای سیفی صغیر معروف به دعای قاموس
13,21,"خدایا! از تو خواستارم به نام بزرگت آن نام بزرگ‌تر عزیز‌تر باشکوه‏‌تر گرامى‏‌تر، که چون بر درهاى بسته‏ آسمان با آن نام خوانده شوى که به رحمت گشوده شوند باز مى‏شوند و چون با آن بر درهاى‏ ناگشوده زمین خوانده شوى براى فرج گشوده شود، و جون با آن براى آسان شدن سختى خوانده شوى، آسان گردند و چون با آن بر مردگان براى زنده شدن خوانده شوى، زنده شوند و چون با آن براى رفع سختى و زیان خوانده‏ شوى برطرف گردد و مى‏خوانمت به شکوه جلوه گرامى‏ات
گرامى‏‌ترین جلوه‏ها و عزیز‌ترین آنان‏که چهره‏ها در برابرش‏ خوار گشته و گردنها خاضع شده و صداها آهسته گشته و دلها در برابر آن هراسناک‏ شده‏اند از ترس تو و تو را مى‏خوانم به نیرویت که با آن آسمانها را نگاه داشتى از اینکه بر زمین افتد مگر به اجازه تو، و با آن آسمانها و زمین را از اینکه ویران شوند نگاه داشتى و مى‏خوانمت به اراده‏ات که جهانیان در برابرش مطیعند
به کلمه‏ات که با آن آسمانها و زمین را آفریدى، و به حکمتت که با آن شگفتیها را ساختى، و تاریکى را با آن پدیدآوردى و آن را شب قرار دادى، و شب را براى آرامش مقرّر داشتى و هم با آن حکمت نور را آفریدى‏ و آن را روز قرار دادى، و روز را مایه جنبش و بینایى سنجش ساختى، و نیز با آن خورشید را آفریدى، و خورشید را مایه تابش‏ نمودى، و با آن ماه را پدید آوردى و ماه را نورانى ساختى
و با آن ستارگان را خلق کردى و آنها را اخترانى تابناک و برجها و چراغها و زینت و عامل راندن شیاطین قرار دادى براى ستارگان مشرقها و مغربها و نیز طلوع‏گاهها و گردشگاهها مقرّر ساختى و براى آنها مدارهایى که در آنها شناورند قرار دادى و براى آنها در آسمان منزلگاههایى مقدر فرمودى، پس چه نیکو تقدیر نمودى‏ و صورتگرى کردى و چه نیکو صورتشان دادى، و با نامهایت آنها را بر شمردى درخور و به حکمتت تدبیر نمودى تدبیرى شایسته و چه نیکو تدبیر کردى و با تسلّط بخشیدن شب و روز و ساعات بر آنها شمارش سالها و ثبت حساب را شناساندى، و دیدن آنها را براى همه مردم یکسان نمودى
و خدایا! از تو مى‏خواهم به‏ عظمتت که با آن بنده و فرستاده‏ات موسى بن عمران (درود بر او) در میان قدسیان، بر‌تر از احسان کروبیّان، فرا‌تر از سحابهاى نور، بر فراز تابوت شهادت، در عمودى از آتش، و در طور سینا، و در کوه حوریث، در وادى مقدّس، در بقعه با برکت از جانب راست کوه طور، از دل درخت و در زمین مصر، با نه معجزه‏ آشکار و روزى که دریا را براى بنى اسرائیل شکافتى، و در چشمه‏هاى جوشنده که با آن شگفتیهایى در دریاى سوف برساختى
و آب دریا را در دل گرداب همانند سنگ سخت بستى و بنى اسرائیل را از دریا به خشکى‏ رساندى و وعده نیکویت بر آنان کامل گشت به خاطر آنکه شکیبائى ورزیدند و آنان را وارث مشارق و مغارب زمینى که در آن جهانیان را برکت دادى نمودى و فرعون و سپاهیان و مرکبهایش را در دریا غرق کردى و به نام‏ بزرگت، آن نام بزرگ‏‌تر، با شکوه‏‌تر، گرامى‏‌تر، و به بزرگى‏ات که با آن بر موسى کلیمت (درود بر او) در طور سینا جلوه کردى و نیز براى ابراهیم (درود بر او) خلیلت پیش از آن در مسجد خیف
و براى اسحاق برگزیده‏ات (درود بر او) در چاه شیع و براى یعقوب (درود بر او) پیامبرت در بیت ایل و وفا کردى به پیمانت براى ابراهیم (درود بر او) و به سوگندت براى اسحاق‏ و به شهادتت براى یعقوب و به وعده‏ات براى اهل ایمان و براى دعاخوانان به نامهایت که اجابتشان کردى و به بزرگى‏ات‏ که براى موسى بن عمران (درود بر او) در قبّه رمّان نمایان شد، و به نشانه‏هایت که‏ در زمین مصر، به بزرگوارى عزّت و غلبه‏ات واقع شد، با نشانه‏هاى تحسین‏برانگیز و حاکمیت نیرومند و در سایه قدرت پرشکوت، به مقام کلمه تامّه
و کلماتى که با آن بر اهل آسمانها و زمین و اهل دنیا و آخرت عطا و بخشش نمودى و به رحمتت که با آن بر همه‏ آفریدگانت بخشش کردى، و به توانایى‏ات که با آن جهانیان را برپا داشتى، و به نورت که از هراسش‏ طور سینا بر خاک افتاد و به دانش و شکوه و بزرگى و عزّت و جبروتت که زمین‏ تاب آن را نیاورد، و آسمانها در برابرش زانو زدند و در برابرش عمق فروردین زمین فرو‌تر گشت و دریاها و نهرها در آستانش از حرکت ایستاد، و کوهها فروتن شد و زمین با شانه‏هایش آرام گشت
و تسلیم شدند همه آفریدگان در برابر آن و بادها در وزیدن خود در برابرش پریشان گشتند، و آتشها به درگاهش در جایگاه‏ خویش خاموش شدند و به فرمانروایى‏ات که با آن همواره به پیروزى شناخته شدى، و با آن در آسمانها و زمین ستوده گشتى، و به کلمات کلمه‏صدقى که به رحمت و بخشش براى پدرمان آدم (درود بر او) و نسلش پیشى گرفت، و از تو خواستارم به کلمه‏ات که بر هر چیز چیره گشت و به نور جلوه‏ات‏ که با آن بر کوه تجلّى نمودى و آن را فرو پاشیدى، و موسى مدهوش در افتاد
و به بلنداى جاهت که بر طور سینا نمایان شد، پس با آن، سخن گفتى با بنده و رسولت موسى بن عمران و به پرتو فروزانت در ساعیر [کوهى در حجاز] و ظهور پر فروغت در فاران [کوهى نزدیک مکه و محل مناجات پیامبر] در جایگاه بلند قدسیان و با سپاهیان صف کشیده از فرشتگان، و خشوع فرشتگان تسبیح کننده، و به برکاتت که بدانها بر ابراهیم خلیلت (درود بر او) در امّت محمّد (درود خدا بر او و خاندانش) و بر اسحاق برگزیده‏ات در امّت‏ عیسى (درود بر آن دو) و بر یعقوب اسرائیلت در امت موسى (درود بر آن دو)
و بر محبوب خویش محمّد (درود خدا بر او و خاندانش) در عترت و فرزندانش و امّتش برکت نهادى. خدایا! و چنان‏ که از آن رخدادها بدور بودیم و آن وقایع را شهد نبودیم و به آنها درحالى‏که ندیدیم ایمان آوردیم، ایمان از روى راستى و درستى، از تو خواستارم بر محمّد و خاندان محمّد درود فرستى و بر محمّد و خاندان محمّد برکت دهى و بر محمّد و خاندان محمّد بسیار مهر ورزى همچون بهترین درود و برکت و رحمتى که بر ابراهیم و خاندان ابراهیم فرستادى، تو ستوده و والایى، هرچه را بخواهى انجام مى‏دهى و تو بر هر چیز توانایى
پس حاجت خود را ذکر مى‏کنى و مى‏گویى: خدایا! به حق این دعا و به حق‏ این نامهایى که تفسیر و باطن آنها را جز تو کسى نمى‏داند، بر محمّد و خاندان محمّد درود فرست‏ و با من چنان کن که شایسته توست، نه آنچه را من سزاوارم و از گناهانم آنچه را گذشته و آنچه را خواهد آید بیامرز، و بر من وسعت بخش از روزى حلالت و مرا از رنج انسان بد و همسایه بد و همنشین بد و پادشاه بد کفایت کن، همانا تو بر هرچه بخواهى توانایى و به همه‏چیز دانایى، دعایم را اجابت کن‏ اى پروردگار جهانیان
اى خدا، اى بسیار مهربان، اى بخشایگر، اى پدید آورنده آسمانها و زمین، اى دارنده هیبت و شکوه اى مهربان‏‌ترین مهربانان، خدایا! به حق این دعا..
خدایا! به حق این دعا و به حق این نامهایى که نه تفسیر و تأویلش و نه باطن‏ و ظاهرش را کسى جز تو نمى‏داند، از تو خواستارم که بر محمّد و خاندان محمّد درود فرستى و خیر دنیا و آخرت را روزى‏ام گردانى
با من آنچه شایسته تو است انجام ده نه آنچه سزاوار من است و انتقام مرا از فلان فرزند فلان بگیر
گناهانم را آنچه بوده و آنچه خواهد بود بیامبرز و پدر و مادرم و همه مردان و زنان باایمان را مشول آمرزشت قرار داده و بر من از روزى حلالت وسعت عنایت کن و مرا از شر انسان بد و همسایه بد و پادشاه بد و همنشین بد و روز بد و ساعت بد کفایت فرما و از کسى‏که بر من‏ حیله مى‏ورزد و بر من ستم مى‏کنم انتقام بگیر و هم انتقام بگیر از آن‏که بخواهد بر من و خانواده‏ام و فرزندانم و برادرانم و همسایگانم‏ و نزدیکانم از مردان و زنان باایمان ستم روا کند، همانا تو بر آنچه بخواهى توانایى و به هر چیز دانایى، دعایم را اجابت کن‏ اى پروردگار جهانیان
خدایا! به حق این دعا بر تهیدستان از مردان و زنان با ایمان توانگرى‏ و ثروت عطا فرما و بر بیماران اهل ایمان از مردان و زنان بهبودى و تندرستى ببخش و بر مؤمنین و مؤمنات‏ در قید حیات با لطف و کرامت و بر مؤمنین و مومنات از دنیا رفته با آمرزش و رحمت، و بر مؤمنین و مؤمنات سفر کرده با برگشت به وطنهاى خویش در لباس سلامت و بهره‏مندى‏ عنایت فرما، به رحمتت اى مهربان‏‌ترین مهربانان و درود خدا بر سرور ما محمّد پایانبخش پیامبران و بر خاندان‏ پاکش و هم سلام بسیار خدا بر ایشان
خدایا! از تو درخواست مى‏کنم به احترام این دعا و به آنچه از نامهایت که در آن نیامده و به‏ آنچه در بردار از تفسیر و تدبیرى که جز تو کسى بر آن احاطه ندارد، که با من چنین و چنان‏ کنى",دعای سمات
14,5,"خدایا از تو درخواست دارم و به سویت روى آوردم به وسیله پیامبرت، پیامبر رحمت محمّد (درود خدا بر او و خاندانش) اى ابا القاسم، اى فرستاده خدا، اى پیشواى رحمت، اى آقا و مولاى ما، به تو رو آوردیم و تو را واسطه قرار قرار دادیم، و به سوى خدا تو را وسیله ساختیم، و تو را پیش روى حاجاتمان نهادیم، اى آبرومند نزد خدا، براى ما نزد خدا شفاعت‏ کن
اى ابا الحسن اى امیر المؤمنین اى على بن ابیطالب، اى حجّت خدا بر بندگان، اى آقا و مولاى ما، به تو روى آوردیم و تو را واسطه قرار دادیم و به سوى خدا به تو توسّل جستیم و تو را پیش روى حاجاتمان نهادیم، اى آبرومند نزد خدا، براى ما نزد خدا شفاعت کن
اى فاطمه زهرا، اى دختر دلبند محمّد، اى نور چشم رسول خدا اى سرور و بانوى ما، به تو روى آوردیم و تو را واسطه قرار دادیم و به سوى به تو توسّل جستیم، و تو را پیش روى حاجاتمان‏ نهادیم، اى آبرومند نزد خدا، براى ما نزد خدا شفاعت کن، اى ابا محمّد، اى حسن بن على اى برگزیده‏ اى فرزند فرستاده خدا، اى حجّت خدا بر بندگان، اى آقا و مولاى ما، به تو روى آوردیم و تو را واسطه قرار دادیم و و به سوى خدا به تو توسّل جستیم، و تو را پیش روى حاجاتمان نهادیم، اى آبرومند نزد خدا، براى ما نزد خدا شفاعت کن
اى ابا عبد الله، اى حسین بن على، اى شهید، اى فرزند فرستاده خدا، اى حجّت خدا بر بندگان، اى آقا و مولاى ما، به تو روى آوردیم، و تو را واسطه قرار دادیم، و به سوى خدا به تو توسّل جستیم و تو را پیش روى حاجاتمان نهادیم، اى آبرومند نزد خدا، براى ما نزد خدا شفاعت کن
اى ابا الحسن، اى على بن الحسین‏ اى زین العابدین، اى فرزند فرستاده خدا، اى حجّت خدا بر بندگان اى آقا و مولاى ما، به تو روى آوردیم‏ و تو را واسطه قرار دادیم و به سوى خدا به تو توسّل جستیم، و تو را پیش روى حاجاتمان نهادیم، اى آبرومند نزد خدا براى ما نزد خدا شفاعت کن
اى با جعفر، اى محمّد بن على، اى باقر، اى فرزند فرستاده خدا، اى حجّت‏ خدا بر بندگان، اى آقا و مولاى ما به تو روى آوردیم و تو را واسطه قرار دادیم و به سوى خدا به تو توسّل جستیم، و تو را پیش روى‏ حاجاتمان نهادیم، اى آبرومند نزد خدا، براى ما نزد خدا شفاعت کن
اى ابا عبد الله، اى جعفر بن محمّدا، اى صادق، اى فرزند رسول خدا، اى حجّت خدا بر بندگان، اى آقا و مولاى ما، به تو روى آوردیم‏ و تو را واسطه قرار دادیم و به سوى خدا به تو توسّل جستیم و تو را پیش روى حاجاتمان نهادیم، اى آبرومند نزد خدا، براى ما نزد خدا شفاعت کن
اى ابا الحسن اى موسى بن جعفر، اى کاظم، اى فرزند فرستاده خدا، اى‏ حجّت خدا بر بندگان، اى آقا و مولاى ما، به تو روى آوردیم و تو را واسطه قرار دادیم و به سوى خدا به تو توسّل جستیم‏ و تو را پیش روى حاجاتمان نهادیم، اى آبرومند نزد خدا، براى ما نزد خدا شفاعت کن
اى ابا الحسن‏ اى على بن موسى، اى رضا، اى فرزند فرستاده خدا، اى حجّت خدا بر بندگان اى آقا و مولاى ما به تو روى آوردیم و تو را واسطه قرار دادیم و به سوى خدا به تو توسّل جستیم و تو را پیش روى حاجاتمان نهادیم، اى آبرومند نزد خدا، برا یما نزد خدا شفاعت کن
اى ابا جعفر اى محمّد بن على اى تقى جواد، اى فرزند فرستاده‏ خدا، اى حجّت خدا بر بندگان، اى آقا و مولاى ما، به تو روى آوردیم و تو را واسطه قرار دادیم و به سوى خدا به تو توسّل جستیم، و تو را پیش روى حاجاتمان نهادیم، اى آبرومند نزد خدا، براى ما نزد خدا شفاعت کن
اى‏ ابا الحسن، اى على بن محمّد، اى هادى نقى، اى فرزند فرستاده خدا، اى حجّت خدا بر بندگان، اى آقا و مولاى ما، به تو روى آوردیم و تو را واسطه قرار دادیم و به سوى خدا به تو توسّل جستیم، و تو را پیش روى حاجاتمان‏ نهادیم، اى آبرومند نزد خدا، براى ما نزد خدا شفاعت کن
اى ابا محمّد، اى حسن بن على، اى پاکنهاد عسگرى، اى فرزند فرستاده خدا، اى حجّت خدا بر بندگان، اى آقا و مولاى ما، به تو روى آوردیم و تو را واسطه قرار دادیم و به سوى خدا به تو توسّل جستیم و تو را پیش روى حاجاتمان نهادیم، اى آبرومند نزد خدا، براى ما نزد خدا شفاعت کن
اى جانشین حسن، اى یادگار شایسته، اى پایدار مورد امید، اى مهدى‏ اى فرزند فرستاده خدا، اى حجّت خدا بر بندگان، اى آقا و مولاى ما، به تو روى آوردیم و تو را واسطه قرار دادیم و به سوى خدا به تو توسّل جستیم، و تو را پیش روى حاجاتمان نهادیم، اى آبرومند نزد خدا، براى ما نزد خدا شفاعت کن
اى آقایان و سرورانم، من به شما پیشوایان و توشه‏هایم براى روز تنگدستى روى آوردم، و نیازم به سوى خداست، و توسّل جستم به سوى خدا، پس در نزد خدا واسطه من شوید، و مرا پیش خدا از گناهانم رهایى بخشید، که تنها شما وسیله من به جانب خدا هستید، من با دوستى با شما و نزدیک شدن به شما امیدوار نجات از جانب خدا هستم، پس نزد خدا امید من باشید، اى آقایان من و دوستداران خدا، خدا بر همه آنان درود فرست و لعنت خدا بر دشمنان خدا آن ستمگران به محمّد و خاندان محمّد، از پیشینیان و پسینیان، دعایم را اجابت کن اى پروردگار جهانیان",دعای توسل
15,23,"به نام خدا که رحمتش بسیار و مهربانى‏اش همیشگى است‏
ستایش خدا را که معبودى جز او نیست، آن فرمانرواى بر حق آشکار، تدبیرگر، هستى بى‏آنکه او را وزیرى باشد و یا با آفریده‏اى از بندگانش مشورت نماید، آغازى است که در وصف نگنجد و پابرجاست پس از فناى آفریدگان، پرودگارى‏اش بس بزرگ است، روشنایى آسمانها و زمینها و آفریننده و پدیدآورنده آن دو است، آسمان و زمین را بى‏ستون آفرید، و از هم گشودشان گشودنى چشمگیر، پس آمانها به فرمان او بر پا شدند، و زمینها با کوههایشان بر فراز آب جا گرفت، سپس بلندى گرفت پروردگار ما در آسمانهاى بلند، خدا بخشاینده بر فرمانرواى یهستى چیره گشت، تنها از آن اوست آنچه در آسمانها و زمین است و هر آنچه بین آن دو و آنچه زیر خاک است
پس من شهادت مى‏دهم که تنها تویى خدا، بالابرنده‏اى براى آنچه بر زمین نشاندى نیست و نه زمین زننده‏اى براى آنچه بالا بردى و نه عزّت بخشى آن را که تو خوارش کردى، و خوارکننده‏اى‏ نیست آن را که تو عزیز نمودى و بازدارنده‏اى براى آنچه عطا کردى نیست، و نه عطا کننده اى براى آنچه دریغ کردى، و تویى خدا، معبودى جز تو نیست، تو بودى آنگاه که نه آسمانى بنا شده بود و نه زمینى گسترانیده و نه خورشیدى تابان و نه شبى‏ تاریک و نه روزى فروزان و نه دریایى خروشان و نه کوهى استوار و نه ستاره‏اى روان و نه ماهى تابنده و نه‏ بادى وزان، و نه ابرى پرباران، و نه برقى درخشان، و نه صاعقه‏اى تسبیح‏گویان، و نه روحى دم‏زنان‏ و نه پرنده‏اى پرآن و نه آتشى فروزان و نه آبى روان بوده باشند، پیش از هر چیز بودى و همه‏چیز را پدید آوردى‏ و بر هر چیز توانا بودى و همه‏چیز را نو آفریدى و توانگر نمودى و ناتوان ساختى و می‌راندى و زنده نمودى و خنداندى و گریاندى
و بر فرمانروایى هستى چیره گشتى، پس خجسته بودى، اى خدا، و بلندى گرفتى، تویى خدایى که معبودى جز تو نیست، آفریننده یارى رسانى که فرمانت چیره و علمت نافذ، و نیرنگت شگفت، و وعده‏ات راست، و گفته‏ات، حق، و داورى‏ات دادگرانه‏ و مخنت هدایتگر و پیامت نور و رحمتت فراگیر، و گذشتت بزرگ و بخششت‏ بسیار، و عطایت فراوان و ریسمانت استوار، و یارى‏ات فراهم و پناهندات عزّتمند و عذابت‏ سخت، و نیرنگت زیرکانه است، تو اى پروردگار من آستانت جایگاه هر شکایتى است
و خود حاضر در هر جماعتى‏ و گواه هر گفتگوى نهانى، ‌‌نهایت هر حاجتى، شادى‏بخش هر اندوهگین، توانگرى هر بر بر خاک‏نشسته‏اى، دژ استوار هر گریزانى، امان هر هراسانى، نگاهدار ناتوانى، گنجینه تهیدستانى، غم‏زداى غم‏زدگانى، پشتیبان شایستگانى، آن است خدا، پروردگار ما، معبودى جز او نیست، کفایت مى‏کنى از بندگانت آن را که بر تو توکل کند، و تویى پناه آن‏که به تو پناه آورد و به درگاهت زارى نماید، نگهدار کسى‏که به دامن تو چنگ زند، یار آن‏که‏ از تو یارى جوید، مى‏آمرزى گناهان آن را که از تو آمرزش خواهد، جبّار جبّارانى، بزرگ بزرگان
سرور سروران، آقاى آقایان، سرآمد مولایان، دادرس دادخواهان، گره‏گشاى‏ گرفتاران، اجابت کننده دعاى بیچارگان، شنوا‌ترین شنوندگان، بینا‌ترین بینندگان، داورترین‏ داوران، سریع‏‌ترین حسابرسان، مهربان‏‌ترین مهربانان، بهترین آمرزندگان، برآورنده حاجات مؤمنان، فریادرس نیکان، تویى خدا، معبودى جز تو نیست، پروردگار جهانیان، تویى آفریدگار و من آفریده و تویى مالک و من مملوک، و تویى پروردگار و من بنده، و تویى روزى‏دهنده‏ و من روزى‏خوار
و تویى بخشنده و من سائل، و تویى داراى جود و من بخیل، و تویى توانمند و من ناتوان، و تویى عزّتمند و من خوار، و تویى بى‏نیاز و من تهیدست، و تویى آقا و من بنده، و تویى آمرزنده و من بدکار، و تویى دانا و من نادان، و تویى بردبار و من‏ شتابزده و تویى رحم کننده و من رحم شده و تویى عافیت‏بخش و من بلازده و تویى اجابت کننده و من ناچار و پریشان، و گواهى مى‏دهم که تویى خدا، معبودى جز تو نیست، عطابخش بندگانى بدون درخواست ایشان
و گواهى مى‏دهم تویى خداى یگانه یکتاى بى‏همتاى بى‏نیاز تک، و بازگشت همه به سوى تو است، خدایا بر محمّد و اهل بیت پاک و پاکیزه‏اش درود فرست و گناهانم را بیامرز و بر من بپوشان کاستیهایم را و از پیشگامت براى من رحمت و روزى فراوان بگشا، اى مهربان‏‌ترین مهربانان، و سپاس خدا را پروردگار جهانیان، و خدا ما را بس است و چه نیکو وکیلى است و جنبش و نیرویى نیست جز به عنایت خداى والاى بزرگ",دعای یستشیر
16,51,"خدایا، من با سپاس تو ستایش را آغاز مى‏کنم و تویى که با کرمت به‏ سوى درستى توجّه دهى، و یقین دارم که در جاى عفو و رحمت مهربان‏‌ترین مهربانانى. و در جایگاه مجازات و انتقام، سخت‏‌ترین کیفرکننده‏اى، و در موضع بزرگ‏منشى‏ و عظمت بزرگ‏‌ترین جبّارى، خدایا در خواندنت، و در درخواست از حضرتت به من اذن دادى، پس اى شنوا بشنو ستودنم را، و اى مهربان اجابت کن دعایم را، و اى آمرزنده بیامرز لغزشم را، اى خداى من چه بسیار سختیهاى که گره گشودى، و اندوهها که برطرف کردى، و لغزشها که آمرزیدى، و رحمت که گستردى، و زنجیر بلا که باز کردى، سپاس‏ خداى را که همسر و فرزندى برنگرفته، و در فرمانروایى شریکى برایش نیست، و سرپرستى از روى‏ ناتوانى نداشته است، و او را بزرگ شمار بسیار بزرگ
سپاس خداى را با همه ستودنیهایش، بر تمام نعمتهایش، سپاس خداى را که در فرمانروایى رقیبى ندارد، و براى او در کارش نزاع‏کننده‏اى نیست، سپاس خداى را که در آفرینش‏ شریکى ندارد، و در بزرگى شبیهى براى او نیست. سپاس خداى را که فرمان و سپاسش در آفریدگان جارى است‏ و بزرگوارى‏اش با کرمش آشکار است، و دست لطفش به سخاوت گشوده، خدایى گنجینه‏هایش نقصان نپذیرد، و بخشش بسیارش جز جود و کرم بر او نیفزاید، همانا او عزیز و بسیار بخشنده است، خدایا اندک از بسیار از تو درخواست مى‏کنم، با نیاز شدیدى که مرا به آن است، و بى‏نیازى تو از ان دیرینه است، و آن اندک نزد من بسیار است، و براى تو هموار و آسان
خدایا بخششت از گناهم، و گذشتت از خطایم، و چشم‏پوشى‏ات از تجاوزم، و پرده‏افکنى‏ات‏ بر کردار زشتم، و بردبارى‏ات از فراوانى جرمم از آنچه که از خطا و گناه عمدى‏ام بود مرا به طمع انداخت، که از درگاهت چیزى را که شایسته آن از سوى تو نیستم درخواست کنم، آنچه که از رحمتت نصیبم نمودى‏ و از قدرتت نشانم دادى، و از اجابتت به من شناساندى، پس بر آن شدم که با اطمینان بخوانمت، و با انس و میل بدون ترس‏ و هراس از تو درخواست مى‏کنم، و در انچه به خاطر آن قصد پیشگاه تو نمودم از تو ناز جویم، اگر برآورده شدن حاجتم تأخیر افتاد، از روى‏ نادانى بر تو عتاب ورزیدم، با آنکه شاید به تأخیر افتادن روا شدن حاجتم برایم بهتر باشد، چه تو به سرانجام امور آگاهى، پس هیچ‏ مولاى کریمى را بر بنده پستى، شکیبا‌تر از تو بر خود ندیدم، اى پروردگار من، تو مرا مى‏خوانى، و من از تو روى مى‏گردانم، و با من دوستى مى‏ورزى و من با تو دشمنى مى‏کنم، به من محبّت مى‏نماى و از تو نمى‏پذیرم، گویا مرا بر تو منّت است
و با همه اینها چیزى تو را باز نمى‏دارد از رحمت و احسان بر من، و تفضّل به جود و کرمت بر این بنده، بر بنده نادانت رحم کن، و با فزونى احسانت بر او جود آور، زیرا تو بخشنده کریمى، سپاس خداى را خداى مالک سلطنت، روان‏کننده کشتى، تسخیرکننده بادها، شکافنده سپیده، حکمفرماى روز جزاء پروردگار جهانیان. سپاس خداى را بر بردبارى‏اش پس از دانشش به نافرمانى بنده، و سپاس خداى را بر عفوش پس از قدرتش بر عقاب، و و سپاس خداى را بر طول بردبارى‏اش در وقت خشم، و حال آنکه او بر آنچه بخواهد تواناست. سپاس خداى را که آفریننده آفریدگان‏ گسترنده روزى، شکافنده سپیده، داراى عظمت و بزرگوارى و احسان و نعمت‏بخشى است‏ خدایى که از دیدگان دور است پس دیده نمى‏شود، و به جانها نزدیک است پس شاهد گفتگوهاى پنهان است، فرخنده و بر‌تر است. سپاس خداى را که ستیزه‏جویى‏ ندارد تا با او برابرى نماید، و شبیهى ندارد که هم شکل او باشد، و پشتیبانى ندارد که او را یارى کند، با عزّتش همه عزیزان را مقهور ساخته‏ و در برابر عظمتش بزرگان فروتن گشته‏اند، پس با قدرتش به هرچه خواهد رسد
سپاس خداى را که اجابتم مى‏کند آنگاه که‏ صدایش مى‏زنم، و هر زشتى را بر من مى‏پوشاند و من از او نافرمانى مى‏کنم، و او نعمتش را بر من بزرگ مى‏گرداند، پس من او را شکر نمى‏کنم، چه بسیار موهبتهاى گوارایى که به من عطا فرمود، و حوادث وحشتناکى که مرا از آسیب آنها کفایت نمود، و چه بسیار خرّمى دلنشینى که به من نمایاند، او را سپاس‏گویان ستایش مى‏کنم، و تسبیح‏گویان یادیش مى‏کنم، سپاس خداى را که پرده‏اش دریده نگردد، و در رحمتش بسته نشود، و پرسنده‏اش ردّ نگردد، و آرزومندش نومید نشود. سپاس خداى را که هراسندگان را ایمنى بخشد، و شایستگان را نجات دهد، و ناتوان شمردگان را به رفعت رساند، و متکبّران را به خاک اندازد و پادشاهانى را نابود نماید، و دیگران را جانشین آنان سازد، سپاس خداى را که درهم شکننده گردنکشان، نابودکننده ستمکاران، دریابنده گریختگان، کیفردهنده‏ ستمگران، فریادرس دادجویان، حاجت‏بخش خواهندگان، تکیه‏گاه مؤمنان است. سپاس خداى‏ را که از خشیتش آسمان و ساکنانش غرّش کنند، و زمین و آباد کنندگانش بلرزند، و دریاها و هرکه در اعماقش شناور است موج زنند
سپاس خداى را که ما را به شناخت خویش هدایت فرمود و اگر خدا ما را هدایت نکرده بود هرگز هدایت نمى‏شدیم‏ سپاس خداى را که مى‏آفریند و خود آفریده نشده، و روزى مى‏دهد، و خود روزى داده نمى‏شود و مى‏خوراند و خود خورانده نمى‏شود و زنده‏ها را مى‏میراند، و مردگان را زنده مى‏کند، و اوست زنده‏اى که هرگز نمى‏میرد، خیر تنها به دست اوست، و او بر هر چیز تواناست. خدایا درود فرست بر محمّد بنده و فرستاده‏ات و امین و یار صمیمى و محبوب، و برگزیده‏ات‏ و حافظ راز و رساننده پیامهایت، درودى بر‌ترین و بهترین و زیباترین‏ و کامل‏‌ترین و پاکیزه‏‌ترین و پر نما‌ترین و دلپسند‌ترین و پاک‏‌ترین و بلند‌ترین و بیشترین درودى که فرستادى و برکت دادى و ترحم نمودى‏ و مهر ورزیدى، و سلام دادى بر یکى از بندگان و پیامبران و رسولان و برگزیدگان و اهل‏ کرامت از خلقت. خدایا درود فرست بر على امیر المؤمنان، و جانشین‏ فرستاده پروردگار جهانیان
بنده و ولیّت و برادر رسولت، و حجّتت بر بندگان، و نشانه بزرگ‏ترت، و خبر عظیم، و درود فرست بر صدیقه طاهره فاطمه زهرا سرور زنان‏ جهانیان، و درود فرست بر دو فرزندزاده پیامبر رحمت، و دو پیشواى هدایت، حسن و حسین، دو سرور جوانان اهل بهشت، و درود فرست بر امامان مسلمانان، على بن الحسین و محمّد بن على، و جعفر بن محمّد، و موسى بن جعفر و على بن موسى و محمّد بن على و على بن محمّد، و حسن‏ بن على، و یادگار شایسته هدایتگر حضرت مهدى، حجّتهاى تو بر بندگان، و امینهاى تو در سرزمینهایت‏ درودى بسیار و همیشگى. خدایا درود فرست بر ولى امرت، آن قائم آرزو شده، و دادگس‌تر مورد انتظار، واو را در حمایت فرشتگان مقرّبت قرار ده، و به روح القدس تأییدش کن اى پروردگار جهانیان. خدایا او را دعوت‏کننده به کتابت، و قیام‏کننده به آئینت قرار ده، او را جانشین خود روى زمین گردان، چنان‏که پاکان پیش از او را جانشین خویش‏ قرار دادى، دینى را که برایش پسندیده‏اى به دست او پابرجا بدار، و ترسش را به امنیت بازگردان، تا با اخلاص کامل‏ تو را بپرستد
خدایا عزیزش بدار، و به دیگران توسط او عزّت بده و یارى‏اش کن. و به دیگران از سوى او یارى ده یارى‏اش ده‏ یارى پیروزمندانه و بر پیروزیش با پیروزى آسان، و از پیش خود براى او سلطنتى پیروزى آفرین قرار ده. خدایا به وسیله او دینت و روش‏ پیامبرت را آشکار کن، تا چیزى از حق، از ترس احدى از مردم پنهان نماند. خدایا به سوى تو مشتاقیم‏ براى یافتن دولت کریمه‏اى که اسلام و اهلش را به آن عزیز گردانى، و نفاق و اهلش را به وسیله آن خوار سازى، و ما را در آن دولت از دعوت‏کنندگان به سوى طاعتت، و رهبران به سوى راهت قرار دهى، و کرامت دنیا و آخرت را از برکت آن‏ روزیمان فرمایى
خدایا آنچه از حق به ما شناساندى تاب تحملش را نیز عنایت کن، و آنچه را دررسیدن به آن کوتاهى کردیم، ما را به آن برسان، خدایا پریشانى‏ ما را به یارى او جمع کن، و پراکندگى ما را به او وحدت بخش، و گسیختگى ما را با او پیوند ده، و اندک ما را به او زیاد فرما، و ذلّت ما را به او عزّت ده‏ و تنگدستى ما را به او توانگرى بخش، و بدهى ما را از برکت او ادا کن، و فقر ما را به مدد او جبران فرما، و جدایى و دودستگى ما را به او برطرف کن، و دشوارى کار ما را به او آسان گردان، و رورى ما را به دیدار او سپید کن، و اسیران ما را به یارى او آزاد گردان، و درخواستهاى ما را به لطف او برآور، و وعده‏هاى ما را به ظهور او تحقق بخش‏ و دعایمان را به کمک او اجابت کن، و خواسته‏هایمان را به حق او عطا فرما، و ما را به یارى او به آروزهاى دنیا و آخرتمان برسان، و لطف به او بالا‌تر از آرزویمان‏ به ما اعطا کن، اى بهترین خواسته‏شدگان، و گشاده‏دست‏‌ترین بخشندگان، سینه‏هاى ما را به او شفا بخش، و کینه دلهایمان را به او برطرف‏ کن، و ما را به مدد او به حقیقت آنچه که در آن اختلاف افتاده از حق به اذن خود راهنمایى فرما، همانا تو هرکه را بخواهى به راه راست‏ هدایت مى‏کنى، و به وسیله او ما را بر دشمنان خود و دشمنان خویش یارى ده، اى معبود حق آمین. خدایا از نبود پیامبران‏ که درودهاى تو بر او و خاندانش و از ناپیدایى مولایمان، و بسیارى دشمنانمان و کمى‏ نفراتمان
و سختى فتنه‏ها به سویمان، و از جریان زمان بر زیانمان به درگاه تو شکوه مى‏آوریم، بر محمّد و خاندانش درود فرست‏ و ما را در برابر این همه یارى فرما به گشایشى از جانب خویش که زود برسانى، و بدحالى که برطرف کنى، و پیروزى با عزّت برایمان قرار دهى، و سلطنت حقى که‏ آشکارش فرمایى، و به رحمتى که از سویت ما را فرا گیرد، و به سلامتى کاملى که از جانبت ما را بپوشاند، اى مهربان‏‌ترین مهربانان",دعای افتتاح
17,38,"به نام خدا که رحمتش بسیار و مهربانیاش همیشگى است‏
ستایش خداى را که آغاز هستى است پیش از آفرینش و حیات‏بخشى، و پایان هستى است پس از نابودى هرچیز، دانایى که‏ از یاد مبرد آن را که یادش کند و کم نگذارد از آنکه شکرش را به جاى آورد و ناامید نسازد آن را که خواندش و قطع کند امید آن‏که‏ به او امید بست. بار خدایا! تو را گواه می‌گیرم و تو براى گواهى کافى هستى و گواه می‌گیرم همه فرشتگانت و ساکنان‏ آسما‌‌نهایت و نگهبانان عرشت و رسولان و پیامبرانى که برانگیختى، و انواع مخلوقات که آفریدی (همه و همه را گواه می‌گیرم) بر اینکه باور دارم که همانا تویى خدا، شایسته پرستشى جز تو نیست
یگانه‏اى؛ شریکى نداری و بیهمتایى و تخلف و تبدیلى در گفتارت نیست و اینکه محمّد-که خدا بر او و خاندان او درود فرستد بنده و فرستاده توست. رسالتى را که بر عهده‏اش نهاده بودى به بندگانت ادا کرد و در راه خدا به حق کوشید و به پاداشى که حق است مژده داد و از عذابى که راست است بیم داد، خدایا! تا زنده‏ام مرا بر دین خود ثابت بدار
و دلم را پس از آنکه به نور هدایت روشن نمودى گمراه مکن و از نزد خود رحمتى بر من ببخش چرا که، تنها تو بخشاینده‏اى، درود فرست بر محمّد و خاندان محمّد و مرا از پیروان و شیعیان او قرار ده و در گروه او محشورم گردان، و بر انجام واجبات جمعه‏ها و طاعاتى که در ان بر من لازم نمودى توفیقم ده، و عطایى که در رستاخیز براى اهل جمعه قرار داده‏اى نصیبم گردان، چه همانا تویى قدرتمند حکیم",دعای روز جمعه
18,35,"1-خدایا، بر محمد و دودمانش درود فرست، و ایمانم را به کامل‏ترین مرتبه‏ى آن برسان، و یقینم را برترین یقین‏ها قرار ده، و نیتم را به نیکوترین نیتها منتهى کن، و کارهایم را تا عالى‏ترین درجه‏ى آن بالا ببر.

2-خدایا! در پرتو لطف خویش، نیت مرا از هر عیب و نقصى خالص گردان، و یقین مرا به آنچه که در نزد توست، ثبات و پایدارى بخش، و به قدرت خود، آنچه را که از من تباه گردیده، اصلاح فرما. 

3- خدایا! بر محمد و دودمانش درود فرست و مرا از دل‏مشغولى به خویشتن و بازماندن از وظیفه‏ى بندگى، کفایت کن، و مرا به کارى که در آخرت از آن بازخواست مى‏کنى، برگمار، و روزگارم را به انجام دادن کارى که مرا براى آن آفریده‏اى (عبودیت)، مصروف دار، و بى‏نیازم کن، و در روزى‏ام فراخى بخش، و مرا به فتنه‏ى ناسپاسى و سرکشى (سنت امهال) میازماى، و عزیز و گرامى‏ام دار، و به غرور و خودخواهى و خودبزرگ بینى گرفتارم مکن، و به بندگى درگاهت رام و تسلیم گردان، و عبادتم را با خودپسندى‏ام تباه مگردان، و به دست من، خیر و نیکى را بر مردمان جارى کن، و به مباهات و فخر و به رخ کشیدن و منت نهادن، عبادتها و کارهاى نیکویم را ضایع مساز، و خلق و خوى عالى و برتر عطایم کن، و از مباهات و به خود نازیدن، آزادى‏ام ده. 

4- خدایا! بر محمد و دودمانش درود فرست، و در پیشگاه مردم، بر مقام و منزلت من میفزا، مگر این که از منزلت و مقام من نزد خودم بکاهى، و عزت و سربلندى آشکار برایم ایجاد مکن، مگر به همان اندازه مرا پیش نفسم خوار و پست گردانى.  

5- خدایا! بر محمد و دودمانش درود فرست، و مرا از هدایتى در خور، که جز آن را نجویم، و از آیین و راه درستى، که جز آن را نپویم، و از نیتى رشدیابنده و استوار، که در آن تردید نورزم، برخوردار فرما؛ و روزگارم را تا آنگاه که در طاعت و بندگى‏ات مى‏گذرد، باقى دار. پس هر گاه که مزرعه‏ى عمرم عرصه‏ى جولان و چراگاه شیطان شود، پیش از آن که خشم تو به سویم شتاب گیرد، یا این که قهرت بر من چیره گردد، جانم را بستان (و مرا از خطر شقاوت و شوربختى، وارهان).

6- خدایا! خصلت و منشى را که مردمان، عیب بشمارند و مرا بدان سرزنش کنند، در وجودم باقى مدار، جز آن که سامانش دهى، و نیز وصف نکوهیده‏اى را که بدان ملامت مى‏شوم، مگذار، جز آن که نکویش سازى، و کرامت عیبناک و ناقصى را که دارم، باقى مگذار، جز آن که کاملش گردانى. 

7- خدایا! بر محمد و دودمانش درود فرست، و کینه و بغض دشمنانم را به دوستى، و حسدورزى حاسدان ستم‏پیشه را به عشق و صمیمیت، و بدگمانى و بددلى اهل صلاح و خیرخواهان را به وثوق و اطمینان، و دشمنى نزدیکانم را به محبت، و بدرفتارى و نافرمانى خویشانم را به نیکى و خوشرفتارى، و خوار گردانیدن و بى‏اعتنایى خاندانم را به نصرت و یارى، و محبت و مداراى دوستان دروغین را به دوستى حقیقى و خالص، و اهانت هم‏نشینان و همراهانم را به برخوردى کریمانه، و تلخى و ناگوارى ترس از ستمکاران را به شیرینى امنیت تبدیل ساز! 

8- خدایا! بر محمد و دودمانش درود فرست، و دست مرا در مبارزه با کسى که به من ستم کرده، توانا گردان، و در برابر کسى که با من مى‏ستیزد، زبانى گویا ده، و بر کسى که با من دشمنى مى‏ورزد و بدخواهى مى‏کند، پیروزم فرما، و در برخورد با کسى که با من تزویر مى‏کند، راه چاره، و در برابر کسى که مرا مورد ستم قرار داده و حقوقم را پایمال کرده است. توانایى، و در برابر کسى که مرا ناسزا مى‏گوید، راه انکار او را به رویم بگشا، و در برابر کسى که تهدیدم مى‏کند، وسیله‏ى رهایى عطا کن، و به پیروى از کسى که زندگى‏ام را سامان مى‏دهد، و به رفتن به راه کسى که ارشادم مى‏کند، موفق بدار!

9- خدایا! بر محمد و دودمانش درود فرست، و مرا بر خیرخواهى کسى که با من بد کرده، و پاداش نیکو دادن به کسى که مرا وانهاده، و بخشش به آن کس که مرا محروم ساخته، و پیوستن به کسى که از من بریده، و یاد نیکو از کسى که غیبت مرا کرده، و سپاسگزارى از نیکى‏ها و چشمپوشى و گذشت از بدى‏ها توفیق ده! 

10- خدایا! بر محمد و دودمانش درود فرست، و مرا به زیور نیکوکاران بیاراى، و جامه‏ى پرواپیشگان را بر اندام من بپوشان، و در گستردن عدالت، و فرو خوردن خشم، و فرو نشاندن آتش فتنه و پیوند دادن پراکندگان، و آشتى بخشیدن به دلها و پرده برافکندن از چهره‏ى نیکى‏ها، و پرده بر نهادن بر زشتى‏ها، و نرمى و تساهل، و فروتنى، و سیرت نیکو و رفتارى خوش، و وقار، و سنگینى، و خوشرویى، و پیشتازى در فضیلت، و فداکارى در احسان، و فروهشتن سرزنش و ملامت دیگران، و نیز احسان بر غیر مستحقان، و گفتن حقیقت- اگرچه سخت و ناگوار آید-، و اندک شمردن نیکى در گفتار و کردار- هر چند که بسیار نماید-، و بسیار دیدن بدى در گفتار و کردار- هر چند که اندک باشد-، یارى‏ام فرما، و برایم همه‏ى این وصفها را که برشمردم، به دوام و پایدارى در طاعت و بودن با جماعت و راندن بدعتگزاران و باطل‏گرایان راى‏پرداز، کامل گردان! 

11- خدایا! بر محمد و دودمانش درود فرست، و به هنگام پیرى، فراخ‏ترین روزى‏ات را نصیبم گردان، و به هنگام خستگى و واماندگى، قوى‏ترین نیرویت را عطایم کن، و مرا به کسالت و خستگى در عبادت میازماى، و به نادیدن راه خود، و نیز اقدام به کارهاى خلاف محبت و دوستى‏ات، و همراهى با آنان که از تو بریده‏اند، و جدایى از کسانى که به تو پیوسته‏اند، مبتلایم مکن! 

12- بارخدایا! چنان کن که به وقت درماندگى، به پشتیبانى و حمایت تو یارى شوم، و به هنگام نیازمندى، از تو یارى جویم، و در وقت بیچارگى، به تضرع و زارى به درگاه تو آیم؛ و مرا هرگاه که درمانده شوم به کمک خواستن از غیر خودت، و هرگاه که فقیر و بى‏چیز گردم، به خوارى و ذلت خواستن از غیر خود، و چون بترسم، به مویه و زارى پیش دیگران، گرفتار مکن تا سزاوار خوارى و منع تو گردم و مرا به حال خود واگذارى و از من روى بگردانى، اى مهربان‏ترین مهربانان! 

13- خدایا! چنان کن که آرزوهاى بیهوده و گمانهاى بد و حسدورزى‏هایى را که شیطان در دلم مى‏افکند، با یاد آوردن بزرگوارى و عظمت، و اندیشیدن در قدرت بیکرانت، و چاره‏اندیشى در برابر دشمنت دفع کنم، و نیز آنچه را که او بر زبانم مى‏راند، از بدزبانى یا بیهوده‏گویى یا دشنام به عرض، یا شهادت ناروا، یا غیبت از مؤمنى که حاضر نیست، یا ناسزاگویى به کسى که حاضر است و مانند اینها، به ثناگویى و ستایش تو و وصف بسیارت، و کوشش در بزرگ شمردن تو، و سپاسگزارى نعمتهایت، و اقرار به نیکى‏ها، و بر زبان راندن نعمتهایت تبدیل کن! 

14- خدایا! بر محمد و دودمانش درود فرست، و چنانم کن که بر من ستم نرود، حال آن که تو بر دفاع از من توانایى؛ و بر کسى ستم نکنم، در حالى که به بازداشتنم از ستم، قادرى، و گمراه نشوم، چرا که هدایتم بر تو آسان است؛ و بى‏چیز و درمانده نگردم، در حالى که گشایش زندگى‏ام از سوى توست؛ و سرکشى نکنم، در حالى که هرچه دارم از توست. 

15- خدایا! به سوى آمرزشت کوچیده‏ام، و آهنگ بخشایش تو را دارم، و به گذشت و چشمپوشى‏ات مشتاقم، و به احسان و بنده‏نوازى‏ات اعتماد مى‏ورزم، حال آن که زمینه‏ى آمرزش تو و آنچه را که مرا سزاوار بخشش تو کند، در من نیست. پس از این داورى که درباره‏ى خویش نمودم، امیدى جز فضل تو ندارم، پس بر محمد و دودمانش درود فرست، و مرا با فضل بى‏رشوت خود، بنواز!

16- خدایا! زبانم را به هدایت گویا کن، و پرواى خویش را در دلم بیفکن، و به پاک‏ترین خصلتها توفیقم ده، و به پسندیده‏ترین کارها مرا بگمار. 

17- بارخدایا! به راه نمونه (آیین حق) روانم ساز، و چنانم کن که به آیین تو بمیرم، و هم بر آن، زندگى را از سر گیرم. 

18 پروردگارا! بر محمد و دودمانش درود فرست و مرا در گذر زندگى، از میانه‏روى و اعتدال برخوردار ساز، و در گفتار و کردار، از اهل سداد و راستى، از راهنمایان به خیر و رشد، و از بندگان شایسته‏ات قرار ده، و رستگارى و رهایى در قیامت، و امنیت و سلامت از کمینگاه عذاب (جهنم) را نصیبم فرما! 

19- خدایا! براى خود از نفس من، آنچه را که او را بپیراید، بستان، و آنچه را که او را به صلاح آورد، باقى بدار؛ چرا که نفسم در معرض تباهى است، مگر آن که تو نگاهش دارى. 

20- خدایا! اگر غم لشکر انگیزد که کارم را به هم ریزد، دل خوشى‏ام تنها تویى، و اگر محروم و ناامید شوم، چشم امیدم به توست، و اگر با مصیبت‏ها رو به رو گردم، فریادرسم تویى، و هر آنچه که از دستم رفته است، جایگزین آن در پیش توست، و هر آنچه تباه گردد تنها تویى که سامانش دهى و آنچه را که نمى‏پسندى، دگرگون سازى. پس بر من منت نه و پیش از بلا و گرفتارى، عافیت عطا کن، و پیش از طلب، توانگرى؛ و پیش از گمراهى، مرا هدایت فرما، و از عیبجویى و شماتت این و آن، مرا کفایت فرما، و امنیت روز رستاخیز را ارزانى‏ام دار، و از هدایت نیکو برخوردارم فرما! 

21- خدایا! بر محمد و دودمانش درود فرست، و به لطف و مهر خود، هرگونه زشتى را از من دور بدار، و مرا به نعمت خویش بنواز، و به بخششت اصلاح کن، و به احسانت مدارا کن، و در سایه‏ى مهرت پناهم ده، و به جامه‏ى خشنودى‏ات (تقوا) بیاراى، و هرگاه که کارها برایم دشوار آید، بهترین راه انجام دادن آنها را نشانم ده، و چون کردارها در نظرم شبهه‏ناک گردد، پاکیزه‏ترین و پرسودترینشان را به من بنمایان، و چون آیین‏ها به جنگ یکدیگر برخیزند، مرا به پسندیده‏ترین آنها رهنمون ساز!

22- خدایا! بر محمد و دودمانش درود فرست، و سرم را به تاج بى‏نیازى بیاراى، و مرا به سرپرستى نیکو و شایسته در کارهایم بگمار، و هدایت پایدار ارزانى‏ام دار، و مرا به فراخى روزى میازماى، و زندگى با آرامش، عطایم فرما، و زندگى‏ام را به مشقت و رنج دایم، گرفتار مکن، و دعایم را به سویم برمگردان؛ چرا که رقیب و همانندى براى تو نمى‏شناسم. 

23- پروردگارا! بر محمد و دودمانش درود فرست، و مرا از اسراف و زیاده‏روى بازدار، و روزى‏ام را از تباه شدن، نگاه دار، و در پرتو برکت خود، بر دارایى‏ام بیفزاى، و مرا در انفاق آن به کارهاى خیر، به راه راست، رهنمون باش! 

24- پروردگارا! بر محمد و دودمانش درود فرست، و مرا از رنج بسیار براى رسیدن به روزى، بى‏نیازم گردان، و از جایى که گمان نمى‏برم، روزى مرا برسان تا در طلب آن، از بندگى تو باز نمانم و بار سنگین وزر و وبال آن را بر دوش خود نکشم. 

25- خدایا! آنچه را که در طلب آنم، به قدرت خویش فراهم آور، و از آنچه که در هراسم، به عزت خود، پناهم ده. 

26-خدایا! بر محمد و دودمانش درود فرست، و آبرویم را به توانگرى و مکنت، حفظ فرما، و به تنگ‏دستى، پست و خوارم مساز تا آن که از روزیخواران تو روزى طلبم، و دست نیاز به سوى بدترین خلق تو دراز کنم و به ستایش کسى که بر من مى‏بخشد، ناگزیر باشم، و به نکوهش آنان که از من بازمى‏دارند، دچار گردم؛ و حال آنکه که به حقیقت بخشش و بازداشتن، هر دو به دست توست.

27- خدایا! بر محمد و دودمانش درود فرست، و سلامت در عبادت، و آسایش در پارسایى، و آگاهى در کار، و پاکى در عین میانه‏روى را روزى‏ام گردان! 

28- خداوندا! زندگى‏ام را با بخشایش خود، پایان بخش، و آرزویم را با امید به حرمتت برپا دار، و راه‏هاى رسیدن به خشنودى‏ات را برایم هموار کن، و هموار کارهایم را نیکو گردان! 

29- خدایا! بر محمد و دودمانش درود فرست، و هنگام غفلتم را به یاد خود، هشیارى ده، و در روزگار فراغتم مرا به اطاعت خود، وادار، و براى وصول به دوستى خود، راهى هموار پیش رویم نه، تا بدان، نیکى دنیا و آخرتم را کامل گردانى! 

30- خدایا! بر محمد و دودمانش درود فرست، همانند برترین درودى که در پیش از این، بر هر یک از آفریده‏هایت فرستاده‏اى و در آینده نیز بر هر کسى خواهى فرستاد، و ما را در دنیا و آخرت، بهره‏ى نیکو عطا فرما، و در پرتو لطف و مهرت، ما را از عذاب آتش جهنم، نگاه دار! ",دعای مکارم الاخلاق
19,17,"خداى یکتا که جز او هیچ معبودى نیست، زنده و قائم به ذات [و مدّبر و برپا دارنده و نگه دارنده همه مخلوقات] است، هیچ‏گاه خواب سبک و سنگین او را فرا نمى‏گیرد، آنچه در آسمان‏ها و آنچه در زمین است در سیطره مالکیّت و فرمانروایى اوست. کیست آنکه جز به اذن او در پیشگاهش شفاعت کند؟ آنچه را پیش روى مردم است [که نزد ایشان حاضر و مشهود است] و آنچه را پشت سر آنان است [که نسبت به آنان دور و پنهان است] مى‏داند. و آنان به چیزى از دانش او احاطه ندارند مگر به آنچه او بخواهد. تخت [حکومت و قدرتش] آسمان‏ها و زمین را فرا گرفته و نگهدارى آنها بر او مشقت‏آور نیست؛ و او بلند مرتبه و بزرگ است. «۲۵۵» 
در دین، هیچ اکراه و اجبارى نیست [کسى حق ندارد کسى را از روى اجبار وادار به پذیرفتن دین کند، بلکه هر کسى باید آزادانه با به کارگیرى عقل و با تکیه بر مطالعه و تحقیق، دین را بپذیرد]. مسلماً راه هدایت از گمراهى [به وسیله قرآن، پیامبر و امامان معصوم] روشن و آشکار شده است. پس هر که به طاغوت [که شیطان و بت و هر طغیان گرى است] کفر ورزد و به خدا ایمان بیاورد، بى‏تردید به محکم‏‌ترین دستگیره که آن را گسستن نیست چنگ زده است؛ و خدا شنوا و داناست. «۲۵۶» 
خدا سرپرست و یار کسانى است که ایمان آورده‏اند؛ آنان را از تاریکى‏ها [ى جهل، شرک، فسق وفجور] به سوى نورِ [ایمان، اخلاق حسنه و تقوا] بیرون مى‏برد. و کسانى که کافر شدند، سرپرستان آنان طغیان گرانند که آنان را از نور به سوى تاریکى‏ها بیرون مى‏برند؛ آنان اهل آتش‏اند و قطعاً در آنجا جاودانه‏اند. «۲۵۷»",آیت الکرسی
20,11,"به نام خدا که رحمتش بى‏اندازه است‏و مهربانى‏اش همیشگى
از فاطمه زهرا عليها السلام دخت گرامى رسول خدا صلى اللَّه عليه و آله و سلم روايت است كه فرمود: در يكى از روزها پدرم رسول خدا بر من وارد شد و فرمود : سلام بر تو اى فاطمه. گفتم: و سلام بر شما اى پدرجان. فرمود: ضعفى شديد در خود احساس مى كنم. گفتم: پدرجان، شما را از ضعف به خداوند پناه مى دهم. فرمود: اى فاطمه، آن عباى يمنى را برايم بياور و مرا به آن بپوشان. آن را آورده، حضرتش را بدان پوشاندم و شروع كردم به او نگاه كردن، ديدم چهره اش مانند ماه تمام شب چهارده مى درخشد
ساعتى نگذشت كه ناگاه فرزندم حسن از راه رسيد و گفت: سلام بر تو اى مادرجان، گفتم: و سلام بر تو اى نور ديده و ميوه ى دلم. گفت: مادر جان، من بوى خوشى نزد شما مى يابم، گويى بوى جدم رسول خدا است. گفتم: آرى فرزندم، جدت زير اين عبا قرار دارد. حسن به سوى عبا پيش رفت و گفت: سلام بر تو جد بزرگوار، اى رسول خدا، آيا اجازه مى دهى با شما زير عبا درآيم؟ فرمود: و سلام بر تو اى فرزند من و صاحب حوض من، به تو اجازه دادم. حسن نيز با آن حضرت به زير عبا رفت
ساعتى نگذشت كه ناگاه فرزندم حسين از راه رسيد و گفت: سلام بر تو اى مادرجان، گفتم: سلام بر تو ای پسرم و اى نور ديده و ميوه ى دلم. گفت: مادرجان، من بوى خوشى نزد شما مى يابم، گويى بوى جدم رسول خدا است. گفتم: آرى فرزندم، جدت و برادرت زير اين عبا هستند. حسين به سوى عبا نزديك شد و گفت: سلام بر تو اى جد بزرگوار، سلام بر تو اى كسى كه خدا او را برگزيده است، آيا اجازه مى دهى با شما دو نفر در زير اين عبا باشم؟ فرمود: و سلام بر تو اى فرزند من و اى شفيع امت من، به تو اجازه دادم. او هم به زير عبا درآمد
آنگاه ابوالحسن على بن ابى طالب از راه رسيد و گفت: سلام بر تو اى فاطمه اى دختر رسول خدا. گفتم: و سلام بر تو اى ابالحسن و اى اميرمؤمنان. گفت: اى فاطمه، من بوى خوشى نزد تو مى يابم، گويى بوى برادر و پسر عمويم رسول خدا است. گفتم: آرى، اين هم او است كه با دو فرزندت زير اين عبا هستند. على به سوى عبا پيش رفت و گفت: سلام بر تو اى رسول خدا، آيا اجازه مى دهى كه با شما در زير اين عبا باشم؟ فرمود: و سلام بر تو اى برادر و وصى و جانشين من و صاحب پرچم من، آرى به تو اجازه دادم. على نيز به زير عبا درآمد
آن گاه خودم به سوى عبا رفتم و گفتم: سلام بر تو اى پدر جان! اى رسول خدا، آيا اجازه مى دهى كه با شما زير اين عبا باشم؟ به من فرمود: سلام بر تو اى دختر من و پاره ى تن من، به تو اجازه دادم. من هم با آنان در زير عبا درآمدم
چون جمع ما كامل شد و همگى به زير عبا جمع شديم پدرم رسول خدا طرف عبا را گرفت و با دست راست خود به آسمان اشاره كرد و گفت:
خداوندا، اينان اهل بيت و خاصان و مخصوصان منند، گوشتشان از گوشت من، و خونشان از خون من است، آنچه آنان را به درد آورد مرا به درد مى آورد، و آنچه آنان را اندوهگين كند مرا اندوهيگن مى كند، من در جنگم با كسى كه با آنان بجنگد، و در صلح و صفايم با كسى كه با آنان صلح و صفا كند، دشمنم با هر كه با آنان دشمنى كند، و دوستم با كسى كه آنان را دوست بدارد، آنان از منند و من هم از آنانم، پس صلوات و بركات و رحمت و آمرزش و خشنودى خود را بر من و آنان قرار ده، و هرگونه پليدى را از آنان دور ساز و آنان را پاك و پاكيزه قرار ده
خداى عزوجل فرمود: «اى فرشتگان من واى ساكنان آسمانهاى من، من آسمان برافراشته و زمين گسترده و ماه تابان و خورشيد درخشان و چرخ گردان و كشتى روان و درياى خروشان را نيافريدم جز به خاطر دوستى اين پنج تن كه اينك در زير عبا هستند». جبرئيل امين گفت: پروردگارا، چه كسانى در زير عبا هستند؟ خداى عزوجل فرمود: آنان خاندان نبوت و معدن رسالت اند، آنانند فاطمه و پدرش و شوهر و فرزندانش. جبرئيل گفت: پروردگارا، آيا مرا اجازه مى دهى كه به زمين فرود آيم تا ششمين نفر با آنان باشم؟
خداى عزوجل فرمود: آرى، تو را اجازه دادم. جبرئيل امين فرود آمد و به پدرش گفت: سلام بر تو اى رسول خدا، خداوند برتر و والا ترا را سلام مى رساند و به تحيت و تكريم مخصوص داشته، مى فرمايد: «به عزت و جلالم سوگند كه من آسمان برافراشته و زمين گسترده و ماه تابان و خورشيد درخشان و چرخ گردان و درياى خروشان و كشتى روان را نيافريدم مگر به خاطر شما و دوستى شما.» و اينك مرا اجازه داده كه با شما درآيم، آيا اجازه مى دهى اى رسول خدا؟ پدرم فرمود: و سلام بر تو اى امين وحى خدا، آرى تو را اجازه دادم. جبرئيل نيز با ما به زير عبا درآمد
پس به پدرم گفت: خداوند به شما وحى فرستاده، مى فرمايد: جز اين نيست كه خداوند مى خواهد هرگونه پليدى را از شما خاندان دور سازد و شما را پاك و پاكيزه قرار دهد. على به پدرم گفت: اى رسول خدا، مرا خبر ده كه چه فضيلتى نزد خداوند براى نشستن ما در زير عبا هست؟ فرمود: سوگند به خدايى كه مرا به حق به پيامبرى برانگيخته و براى رسالت همراز خود ساخته، اين خبر ما در هيچ محفلى از محافل اهل زمين كه جمعى از شيعيان و دوستان ما در آن باشند ياد نمى شود جز آنكه رحمت الهى بر آنان فرود مى آيد و فرشتگان گرداگرد آنان جمع مى شوند و براى آنان آمرزش مى طلبند تا از آن مجلس پراكنده شوند
على گفت: در اين صورت به خدا سوگند كه ما رستگار شديم و شيعيان ما نيز رستگار شدند به خداى كعبه سوگند. پدرم بار دوم فرمود: اى على، سوگند به خدايى كه مرا به حق به پيامبرى برانگيخته و براى رسالت همراز خود ساخته، اين خبر ما در هيچ محفلى از محافل اهل زمين كه جمعى از شيعيان و دوستان ما در آن باشند ياد نمى شود جز آنكه اگر اندوهگينى در ميان آنان باشد خداوند اندوهش را برطرف مى سازد، و اگر غمزده اى باشد خداوند غمش را مى زدايد، و اگر حاجتمندى باشد خداوند حاجتش را برمى آورد. على گفت: در اين صورت به خدا سوگند كه ما رستگار و خوشبخت شديم و نيز شيعيان ما در دنيا و آخرت رستگار و خوشبخت شدند به خداى كعبه سوگند",حدیث شریف کساء
21,39,"به نام خدا که رحمتش بسیار و مهربانیاش همیشگى است
به نام خدا که کلمه پناه‏ جویان و گفتار پرهیزگاران است و پناه مى ‏برم به خداى بلندمرتبه از ستم ستمگران‏ و نیرنگ حسودان و سرکشى ظالمان و او را می‌ستایم ستایشى بر‌تر از ستایش ستایشگران، خدایا! تویى یگانه‏ بی‌انباز، و پادشاه على الاطلاق، در فرمانروایی‌ات مخالفت نشوى، و در پادشاهی‌ات هماوردى ندارى، از تو می‌خواهم که بر بنده و فرستاده‏‌ات محمد درود فرستى، و سپاس نعمتهایت را چنان قسمت من کن که مرا به کمال خشنودی‌ات نایل گرداند
و به برکت عنایت خویش بر طاعت و مداومت عبادت خود و شایستگى پاداشت‏ یارى نمایى و تا زنده‏‌ام به بازداشتن از گناهانت بر من مهر ورزی و تا پایان عمر بر انجام آنچه بهره‏‌ام رساند توفیقم دهى، و به کتاب خود (قرآن) براى پذیرش حق، سینه‏‌ام را فراخ گردانى و بار گناهانم را با تلاوتش از نامه اعمالم فرو ریزى و در دین و جانم به من سلامت بخشى و کسانیکه به آنها انس گرفته‏ام از من وحشت‏زده نکنى و در باقیمانده عمر احسانت را بر من تمام نمایى چنان‏که در گذشته عمرم بر من احسان نمودى. اى مهربان‏‌ترین مهربانان",دعای روز شنبه
22,40,"به نام خدا که رحتمش بسیار و مهربانیاش همیشگى است‏
به نام خدایى که جز به فضل و بخشش او امید نبستم، و جز از عدالت او نهراسم، و جز به سخن او اعتماد نمی‌کنم، و جز به ریسمانش چنگ نزنم، تنها به تو پناه می‌آورم اى خداى بخشایشگر مهربان از ستم و دشمنى، و مصائب روزگار و اندوههاى پیاپى و پیش‏آمدهاى ناگوار دوران و از گذشت عمر پیش از مهیّا شدن‏ و توشه برداشتن و تنها از تو راهنمائى می‌جویم به سوى آنچه خیر و صلاح من در آن است و فقط از تو یارى می‌خواهم‏ در آنچه پیروزى و رستگارى با آن همراه است، و در پوشیدن لباس عافیت و کمال آن و فراگیرى سلامتى و دوام آن تنها به تو دل می‌بندم و به تو پناه می‌آورم اى پروردگار من از وسوسه‏هاى شیاطین و به یارى سلطنت تو دورى می‌جویم از ستم پادشاهان
پس آنچه از نماز و روزه‏ام صورت گرفته پذیرا باش و فردا و روزهاى پس از آن مرا بهتر از این ساعت و امروزم قرار ده و مرا در بین خویشاوندان و بستگانم عزیز گردان، و در بیدارى و خواب نگهدارم باش، چرا که تویى خدا و بهترین نگهدار و تویى مهربان‏‌ترین مهربانان. خدایا من در امروزم و یکشنبه‏هاى دیگر از شرک و بیدینى، به سوى تو بیزارى می‌جویم و دعایم را تنها براى تو خالص می‌کنم‏ تا در معرض اجابت قرار گیرد، و به امید پاداش تو بر طاعتت پایدارى می‌کنم، پس درود فرست بر بهترین آفریده‏ات محمّد آن‏که دعوت‏کننده مردم به حقانیّت تو بود و مرا عزیز گردان با عزّت ذلّت ناپذیر خود و به دیده بیخواب خودت حفظ کن، و کارم را با گسستن از همه خلق و پیوستن به تو و عمرم را با آمرزش خویش پایان بخش، همانا تویى بسیار آمرزنده و مهربان",دعای روز یکشنبه
23,41,"به نام خدا که رحمتش بسیار و مهربانیاش همیشگى است‏
ستایش خداى را که هنگام آفرینش آسمانها و زمین احدى را گواه نساخت و به‌گاه ایجاد جانداران‏ یاورى نگرفت، در پرستش انبازى ندارد، و در یکتایی‌اش پشتیبانى نخواهد، زبانها از بیان‏ حقیقت وصفش درمانده و خردها از ژرفاى معرفتش وامانده و گردنکشان در برابر عظمتش فروتن و چهره‏ها از بیم او متواضع گشته و هر بزرگى در برابر بزرگیش تسلیم گشته است. ستایش پیاپى و پیوسته و دنباله‏ دار و پایدار تنها توراست، و رحمت همیشگى و درود جاودان و بی‌پایان او بر رسولش باد. بار خدایا! ابتدای امروزم را خیر و صلاح، و میانه امروز را رستگارى و پایانش را کامیابى قرار ده
و به تو پناه می‌آورم از روزی که آغازش شیون و می‌انش بیتابى، و پایانش دردمندى است، خدایا! از تو آمرزش می‌طلبم براى هر نذرى که کردم و هر وعده‏اى که دادم و هر پیمانى که بستم سپس به آن وفا نکردم و اداى حقوق بندگانت را که بر عهده دارم از تو درخواست می‌کنم، پس هر بنده‏اى از بندگانت و هر کنیزى از کنیزانت که او را نزد من حقىّ پایمال شده‏ باشد که در آن به جان یا آبرو یا مال، یا خانواده‏اش یا فرزندش ستم روا داشته‏ام یا غیبتى از او کرده‏ام یا بر اثر میل خود یا خواهش دل یا تکبّر یا غضب یا خودنمایى یا تعصّب بر او یارى نهاده‏ام، این بنده یا کنیزت غایب‏ باشد یا حاضر، زنده باشد یا مرده، و دستم کوتاه شده و وسعم نمی‌رسد از پرداخت آن حق یا طلب‏ حلالیت از او
از تو می‌خواهم اى کسى ‏که رفع نیازها در اختیار اوست، و آن حاجات در مقابل مشیّت او اجابت‏ پذیر و به جانب‏ اراده‏اش شتابانند که بر محمّد و خاندان محمّد درود فرستى و آن بنده را که بر او ستمى کردم هرگونه که خواهى از من راضى گردانى و از جانب‏ خود مرا رحمت عطا نمایى، چه آمرزیدن از تو نکاهد و بخشیدن به تو زیان نرساند، اى مهربان‏‌ترین مهربانان‏ خدایا! در هر دوشنبه از سوى خویش دو نعمت بر من عطا کن، خوشبختى بندگیات را در آغازش، و نعمت‏ آمرزشت را در پایانش، اى آن‏که تنها او شایسته پرستش است و جز او کسى گناهان را نیامرزد",دعای روز دوشنبه
24,42,"به نام خدا که رحمتش بسیار و مهربانی‌اش همیشگى است‏
ستایش خداراست و سپاس برازنده او آنچنان‏که شایسته حضرت اوست، ستایشى بسیار و به او پناه می‌برم از شر نفسم چه نفس همانا به زشتى بسیار فرمان مى دهد جز آنکه پروردگارم رحم کند، و به خدا پناه می‌برم از گزند شیطانى که گناه بر گناهم‏ می‌افزاید، و به قدرت او از هر گردنکش نابکار و پادشاه ستمکار و دشمن قهّار، دورى می‌جویم، خدایا مرا از سپاهیانت قرار ده، چرا که همانا تنها سپاه تو پیروز است، و مرا از حزب خود قرار ده که تنها حزب تو رستگار است
و هم از دوستانت قرارم ده که بر دوستانت ترسى نیست و اندوهگین نمی‌شوند، خدایا دینم را برایم سامان ده که آن وسیله در امان بودن و دورى من از گناه است و آخرتم را آباد ساز که آنجا خانه پایدار من و گریزگاهم‏ از همسایگى دون‏صفتان است و زندگى را برایم زمینه افزونى در هر خیر و مرگم را برایم آرامش از هر گزندى قرار ده، بار خدایا بر محمّد خاتم پیامبران
و کامل‏ کننده شمار رسولان و بر خاندان‏ پاک و پاکیزه او و بر یاران برگزیده‏اش درود فرست و در روز سه ‏شنبه سه حاجتم را روا کن: گناهى برایم مگذار جز آنکه بیامرزى و نه اندوهى جز آنکه را برطرف سازى و نه دشمنى جز آنکه دور گردانى، به نام خدا که بهترین‏ نامهاست، به نام خدا پروردگار زمین و آسمان، دورى هر ناخوشایندى را که ابتدایش خشم خداست، و نیل به هر محبوبى را که آغازش رضاى اوست خواستارم، پس از سوى خود سرانجام را به آمرزش پایان ده اى سرچشمه نیکى",دعای روز سه شنبه
25,43,"به نام خدا که رحمتش بسیار و مهربانیاش همیشگى است
ستایش خداى را که شب را جامه و خواب را مایه آرامش و روز را زمینه تکاپو قرار داده، ستایش تنها تو را سزاست که مرا از خوابگاهم برانگیختى و اگر می‌خواستى خوابم را جاودان می‌ساختى، ستایش دائم که هرگز پایان نیابد، و سپاس‏ بیکران که آفریدگان از شمارش آن ناتوانند، خدایا! ستایش تنها شایسته توست که آفریدى و سامان دادى و اندازه مقرر نمودى و فرمان دادی و می‌راندى و زنده کردى و بیمار نمودى و درمان کردى و بهبودى عنایت فرمودى و فرسوده ساختى و بر عرش هستى استیلا یافتی و بر فرمانروایى جهان چیره گشتى، تو را می‌خوانم همچون کسی که وسیله‏اش ناکارا گشته و رشته چاره‏اش گسسته‏ و اجلش نزدیک شده
و آرزویش در دنیا کاستى یافته و سخت بر رحمت تو نیازمند گشته و حیرتش بر اثر کوتاهى فزونى یافته و لغزش و افتادنش بسیار گشته و بازگشتش به سوى تو خالص شده است، پس بر محمّد خاتم‏ پیامبران و بر خاندان پاکیزه و پاک‏ نهاد او درود فرست، و شفاعت محمّد (درود خدا بر او و خاندانش باد) را روزیام فرما و از همنشینى با او محرومم مساز، همانا تویى مهربان‏‌ترین مهربانان، خدایا! در چهارشنبه‏ چهار حاجت مرا روا ساز، نیرویم را در طاعت خود و نشاطم را در بندگى خویش، و رغبتم را در پاداشت و بی‌رغبتیام را در آنچه که موجب عذاب دردناک توست قرار ده، همانا آنچه را بخواهى لطف می‌فرمایى",دعای روز چهارشنبه
26,44,"به نام خدا که رحمتش بسیار و مهربانیاش همیشگى است‏
سپاس خداى را که شب تاریک را با قدرت خود برد و روز روشن را به رحمتش آورد و لباس پرفروغ‏ آن را درحالیکه قرین نعمتش بودم بر تن من کرد، خدایا! همچنان‏که مرا براى این روز نگاه داشتى براى امثال آن نیز پابرجا بدار و بر پیامبر اسلام محمّد و خاندان او درود فرست و مرا در این روز و شبها و روزهاى دیگر به فاجعه انجام گناهان مبتلا مساز، خیر این روز و و خیر آنچه در آن است، و خیر بعد از این روز را روزیام گردان و شرّ این روز و شرّ آنچه در آن است و شرّ بعد از آن را از من دور ساز. خدایا! من با گردن نهادن به دین اسلام به سوى تو وسیله می‌جویم و با حرمت نهادن به قران بر تو اعتماد می‌کنم، و دوستى محمّد، بنده برگزیده است که (درود خدا بر او و خاندانش باد) نزد تو شفاعت می‌طلبم
پس بار خدایا پیمانى که روا شدن حاجتم را به آن امید بسته‏ام به حساب اور، اى مهربان‏‌ترین مهربانان! بار خدایا در روز پنجشنبه پنج حاجت‏ مرا برطرف نما، که آنها را جز کرم تو گنجایش و جز نعمتهاى تو طاقت ندارد: سلامتى که با آن براى انجام‏ طاعتت نیرو گیرم و عبادتى که با آن سزاوار پاداش فراوان تو گردم، و گشایشى در حال، من با روزى حلال‏ و اینکه به من با امن خویش در هنگامه‏هاى ترس امنیت دهى، و از هر غم و اندوه کوبنده در دژ استوار خویش پناهم‏ دهى، بر محمّد و خاندان محمّد درود فرست و چاره‏جوییام را بوسیله او شفیع سودمندى برایم در روز قیامت‏ قرار ده، به یقین تو مهربان‌ترین مهربانانى",دعای روز پنجشنبه
27,46,خدایا! از تو می‌خواهم، به تجلّی اعظم، در این شب از ماه تجلیل شده و به‌حق رسول محبوب و شایستۀ احترام که درود فرستی بر محمّد و خاندانش و بیامرزی بر ما، آنچه را تو به آن از ما داناتری، ای آن‌که می‌داند و ما نمی‌دانیم، خدایا! به ما برکت ده در این شب، شبی که آن را به شرف رسالت برتری دادی و به بزرگ‌منشی و بخشندگی‌ات بزرگ کردی و به جایگاه شریفی برآوردی، خدایا! ما از تو درخواست می‌کنیم به‌حق بعثت برجسته و آقای مهربان و بنیاد و نژاد پارسا که بر محمّد و خاندانش درود فرستی و اعمال ما را در این شب و در سایر شب‌ها پذیرفتۀ پیشگاهت قرار دهی و گناهانمان را آمرزیده بداری و خوبی‌هایمان را مورد پاداش فراوان و بدی‌هایمان را پوشیده گردانی و دل‌هایمان را به گفتار خوش شادمان سازی و روزی‌هایمان را از سوی خود به آسانی فراوان کنی. خدایا! تو می‌بینی و خود دیده نمی‌شوی و تو در چشم‌انداز برتری و بازگشت و سرانجام به‌سوی توست و مرگ و حیات و آخرت و دنیا از تو است؛ خدایا! به تو پناه می‌آوریم از اینکه خوار و رسوا شویم و از اینکه مرتکب عملی شویم که از آن نهی کرده‌ای. خدایا درخواست بهشت را به رحمتت از تو داریم و به تو پناه می‌آوریم از آتش دوزخ، پس ما را به قدرتت از آتش پناه ده و از تو درخواست حورالعین داریم، پس به عزّتت روزی ما کن و فراخ‌ترین روزی را هنگام پیری ما قرار ده و نیکوترین اعمالمان را به گاه فرا رسیدن مرگمان و عمر ما را در طاعتت و در آنچه ما را به سویت نزدیک کند و در نزدت بهره‌مندمان نماید و در پیشگاهت بر منزلتمان افزاید، طولانی گردان و در همه حالات و کارها معرفتمان را نیکو ساز و ما را به احدی از مردمان وامگذار تا بر ما منّت نهد و بر ما به برآورده ساختن تمام حاجات دنیا و آخرتمان لطف کن و بخشش آغاز کن به پدرانمان و فرزندانمان و همه برادران با ایمانمان، در همه آنچه از تو برای خود درخواست کردیم، ای مهربان‌ترین مهربانان؛ خدایا! از تو می‌خواهیم به نام بزرگت و فرمانروایی دیرینه‌ات که بر محمّد و خاندان محمّد درود فرستی و بیامرزی بر ما گناه بزرگ را، چراکه بزرگ را جز بزرگ نمی‌آمرزد. خدایا! این ماه محبوب و قابل احترام رجب است که ما را به آن گرامی داشتی، نخستین ماه‌های حرام است که ما را به آن از میان امّت‌ها اکرام کردی، پس تو را سپاس ای دارای بخشش و بزرگواری، از تو می‌خواهم به‌حق ماه رجب و به‌حق نام بزرگ‌تر بزرگ‌تر بزرگ‌تر باشکوه‌تر و باارزش‌تر که آن را آفریدی، پس در سایه‌ات استقرار یافت، نامی که از تو به غیر تو نرسد که بر محمّد و اهل‌بیت پاکش درود فرستی و ما را در این ماه از برپادارندگان طاعتت و آرزومندان شفاعتت قرار دهی. خدایا! ما را به راه راست هدایت کن و جایگاه ما را نزد خود بهترین استراحتگاه در سایه‌سار رحمت همیشگی و فرمانروایی عظیمت قرار ده، تو ما را بسی و چه نیکو کارگشایی. خدایا! ما را به حالت رستگاری و موفقیت برگردان‌ که در گروه مورد خشم قرارگرفتگان و در طایفه گمراهان نباشیم، به مهربانی‌ات ای مهربان‌ترین مهربانان. خدایا! به آهنگ‌های استوار آمرزشت و به رحمتت که بر خود لازم کرده‌ای، از تو می‌خواهم، سلامت از هر گناه و بهره‌مندی از هر کار نیک و رسیدن به بهشت و رهایی از دوزخ را به من عطا کنی؛ خدایا! خوانندگان تو را خواندند و من هم تو را خواندم و درخواست‌کنندگان از تو درخواست کردند و من هم از تو درخواست نمودم و جویندگان تو را جویا شدند و من هم جویای تو شدم. خدایا! تو مورد اطمینان و امیدی و نهایت میل و رغبت در خواندن دعا به‌سوی توست، خدایا! بر محمّد و خاندانش درود فرست و یقین را در قلبم قرار ده و روشنی را در دیده‌ام و خیرخواهی را در سینه‌ام و ذکرت را در هر شب و روز بر زبانم و روزی گستردۀ پایان‌ناپذیر و غیر حرام را روزی‌ام کن و در آنچه روزی‌ام کردی برکت قرار ده و بی‌نیازی‌ام را در خودم و دلبستگی‌ام را در آنچه نزد توست قرار ده، به مهربانی‌ات ای مهربان‌ترین مهربانان.,دعای شب مبعث
28,45,راست فرمود خدای بزرگ که معبودی جز او نیست، خدای زنده و به خود پاینده، دارای بزرگی و بزرگواری، مهربان و بخشنده، بردبار و کریم، که چیزی همانند او نیست، و او شنوای دانای بینای آگاه است. گواهی داد خدا خدایی که معبودی جز او نیست و فرشتگان و صاحبان دانش هم گواهان وحدانیت اویند و اینکه بر پا دارنده عدالت است، معبودی جز او که عزیز حکیم است، نیست و پیامبران بزرگوارش این حقیقت را به مردم رساندند، و من بر این واقعیت از گواهانم. خدایا!تنها برای توست، سپاس و بزرگواری و عزّت و افتخار و چیرگی و نعمت و عظمت و رحمت و هیبت و سلطنت و زیبایی و نعمت‌بخشی و تنزیه و تقدیس و یکتایی و بزرگی و دیدنیها و نادیدنیها و آنچه بر فرازآسمانهای بلند است، و آنچه در اعماق زمین است و زمینهای فروتر و آخرت و دنیا و آنچه به آن خشنود شوی از ثنا و ستایش و سپاس و نعمتها. خدایا!بر جبرئیل درود فرست آن فرشته امین بر وحیت و نیرومند بر انجام فرمانت و فرمانبردار در آسمانها و جایگاههای کرامتت، حمل کننده کلماتت، یاور پیامبرانت، نابود کننده دشمنانت. خدایا بر میکائیل درود فرست آن فرشته رحمتت، آفریده برای نمایش رأفتت، و آمرزش‌خواه و یاور اهل طاعتت. خدایا! بر اسرافیل درود فرست آن فرشته حمل کننده عرشت، و صاحب صور(شیپور)قیامت، آن چشم به راه فرمانت، اندیشناک و بیمناک از هراست. خدایا درود فرست بر حاملان عرش، آن حاملان پاک نهاد، و بر سفیران بزرگوار، آن نیکان پاکیزه و بر فرشتگانت آن بزرگواران نویسنده اعمال بندگان و بر فرشتگان بهشت و گماشتگان بر دوزخ و فرشته مرگ و یارانش،‌ای صاحب عظمت و بزرگواری. خدایا!درود فرست بر پدرمان آدم، پدیده آفرینشت، که او را گرامی داشتی با سجده فرشتگانت و بهشت را به او بخشید. خدایا!بر مادرمان حوّا درود فرست، آن پاکیزه از پلیدی و صفا یافته از چرکی و برتر از آدمیان و گردش کننده در جایگاههای مقدّس، خدای درود فرست بر هابیل و شیث و ادریس و نوح و هود و صالح و ابراهیم و اسماعیل و اسحق و یعقوب و یوسف اسباط و لوط و شعیب و ایوب و موسی و هارون و یوشع و میشا و خضر و ذی القرنین و یونس و الیاس و یسع و ذی الکفل و طالوت و داود و سلیمان و زکرّیا و شعیا و یحیی و تورخ و متی و ارمیا و حیقوق و دانیال و عزیر و عیسی و شمعون و جرجیس و حواریون و پیروان و خالد و حنظله و لقمان. خدایا! بر محمّد و خاندان محمّد درود فرست و بر محمّد و خاندان محمّد رحمت فرست و بر محمّد و خاندان محمّد برکت فرست، آنچنانکه درود و رحمت و برکت بر ابراهیم و خاندان ابراهیم فرستادی، به حقیقت تویی ستوده و بزرگوار. خدایا!درود فرست بر اوصیاء و سعادتمندان و شهیدان و امامان هدایتگر. خدایا!درود فرست بر ابدال و اوتاد و جهانگردان و عبادت‌کنندگان و مخلصان و پارسایان و اهل کوشش و تلاش و محمّد و اهل بیتش را خاص گردان، به برترین دردهایت و بزرگترین کراماتت و بر روح و جسمش از سوی من تحیت و سلام رسان و او را آنچنان فضل و شرف و کرامت بیفزای که او را به بالاترین درجات اهل شرف از پیامبران و فرستادگان و برترین بندگان مقربّت برسانی. خدایا!درود فرست بر آنکه نام بردم و بر آنکه نام نبردم از فرشتگانت و و پیامبرانت و رسولانت و اهل طاعتت و درودهایم را بر ایشان و بر ارواحشان برسان، و آنان را برادرانم در آستانت و یارانم بر دعایت قرار بده. خدایا! شفاعت میجویم از تو،و از کرمت به سوی کرمت و از جودت به سوی جودت و از رحمتت به سوی رحمتت، و از اهل طاعتت به سویت و از تو میخواهم تمام آنچه را که یکی از بندگان شایسته‌ات از تو درخواست کرده درخواست شرافت افزایی که مردود نشده و میخوانمت به آنچه تو را بدان خوانده‌اند، خواندنی که اجابت شده و به نومیدی نرسیده.‌ای خدا‌ای بخشنده،‌ای مهربان،‌ای بردبار،‌ای کریم،‌ای بزرگای باشکوه،‌ای بخشنده،‌ای زیبا،‌ای سرپرست،‌ای کارگشا،‌ای برگیرنده لغزشها،‌ای پناه ده،‌ای آگاه،‌ای روشنی‌بخش،‌ای نابود کننده،‌ای والا مقام،‌ای چرخاننده،‌ای دگرگون‌ساز،ای بزرگ،‌ای توانا،‌ای بینا،‌ای ستایش‌پذیر،‌ای نیکوکردار،‌ای پاکی،‌ای پاک،‌ای چیره‌ای پیدا،‌ای پنهان،‌ای پرده‌پوش،‌ای فراگیر،‌ای توانمند،ای نگهبان،‌ای بزرگ‌منش،‌ای نزدیک،‌ای مهرورز،‌ای ستوده‌ای بزرگوار،‌ای آغازگر،‌ای بازگرداننده،‌ای گواه،‌ای احسان کننده،‌ای زیبایی‌بخش،‌ای عطا بخش،‌ای فزونی‌بخش،‌ای گیرنده،‌ای دهنده،‌ای هدایتگر،‌ای فرستنده،‌ای ارشاد کننده،‌ای استوارساز،‌ای عطا کننده،‌ای منع کننده،‌ای دفع کننده،‌ای بلندی‌بخش،‌ای همیشگی،‌ای نگهدار،‌ای آفریننده‌ای بسیار بخشنده،‌ای توبه‌پذیر،‌ای کارگشا،‌ای فراوان‌دهنده،‌ای نشاط‌آفرین،‌ای آنکه هر کلیدی به دست اوست،‌ای بسیار سود رسان،‌ای مهرورز،‌ای عطوف،‌ای بسنده،‌ای شفابخش،‌ای عافیت‌بخش،ای پاداش‌دهنده،‌ای وفاکننده،‌ای سلطه‌گر‌ای با عزّت،‌ای جبران‌کننده،ای بزرگ‌منش،ای سلام،ای ایمنی‌بخش،ای یکتا،ای بی‌نیاز،ای نور،ای تدبیرگو،ای فرو،ای تک،‌ای قدوس،ای یاور،ای همدم،ای برانگیزنده،ای وارث،ای دانا،ای فرمانده،ای آغازگر،ای برتر،‌ای صورتگر،‌ای سلامتی‌بخش،‌ای دوستی‌ورز،‌ای پایدار،‌ای همیشه،‌ای دانا،‌ای فرزانه،‌ای بخشنده،‌ای آفریننده،‌ای نیکوکار،‌ای شادی‌افزا‌ی دادگر،‌ای داور،‌ای جزادهنده،‌ای پرمهر،ای منّت گذار،‌ای شنوا،‌ای پدیدآور،‌ای پشتیبان،‌ای یاور،‌ای زندگی‌بخش مردگان،‌ای آمرزنده،‌ای دیرینه،‌ای آسانی‌بخش،‌ای هموار کننده،‌ای میراننده،‌ای زنده کننده،‌ای سودبخش،‌ای روزی بخش،ای قدرتمند،‌ای سبب‌ساز‌،‌ای فریادرس،‌ای بی‌نیازکننده،‌ای دارایبخش،‌ای آفریننده،‌ای در کمین،‌ای یگانه،‌ای حاضر،‌ای جبران کننده،‌ای نگهدار،‌ای استوار،ای فریادرس،‌ای بازگرداننده،‌ای گیرنده،‌ای که بلندی جست و بر فراز آمد. پس در چشم انداز برتر جای گرفت،‌ای آنکه نزدیک شد پس در کنار آمد و دور شد پس نایافتنی شد و نهان و ناپیداتر را دانست.‌ای آنکه تدبیر امور با اوست و اندازه‌ها به دست او،‌ای آنکه هر هر دشواری بر او سهل و آسان است،‌ای آنکه بر هرچه بخواهد تواناست،‌ای فرستنده بادها،‌ای پدیدآوردنده روشنی بامداد،‌ای برانگیزنده ارواح،‌ای صاحب جود و بخشش،‌ای بازگرداننده آنچه از دست رفته،‌ای زنده کننده مردگان،‌ای گردآوردنده پراکنده‌ها،‌ای روزی‌بخش بی‌حساب به هرکه خواهی،‌ای انجام‌دهنده آنچه خواهی هرگونه که خواهی،‌ای صاحب بزرگی و بزرگواری،‌ای زنده به خو پاینده،‌ای زنده آنگاه که نباشد زنده،ای زنده کننده مردگان،‌ای زنده‌ای که معبودی جز تو نیست. پدید آورنده آسمانها و زمین،ای خدای من وآقای من،بر محمّد و خاندان محمّد درود فرست و بر محمّد و خاندان محمّد رحمت فرست و بر محمّد و خاندان محمّد برکت فرست، آنچنانکه درود و برکت و رحمت خویش را بر ابراهیم و خاندان ابراهیم فرستادی. به یقین که ستوده و بزرگواری و رحمت آر بر خواری و نداری و تهیدستی من،و بر تک بودن و تنهایی و فروتنی من در برابرت و بر اعتمادم بر تو و زاری‌ام به درگاهت، تو را میخوانم، خواندن آن فروتن خوار خاشع ترسان بیمناک بینوای پست ناچیز گرسنه نادار پناهنده پناهجوی، معترف به گناه، آمرزش‌خواه از گناه، درمانده به درگاه پروردگارش، میخوانمت خواندن آنکه معتمدانش او را واگذاشته‌اند و دوستانش او را ترگ گفته‌اند، و درد جانگاهش بزرگ شده، میخوانمت خواندن آن دلسوخته غمگین ناتوان بی‌مقدار بینوای درمانده پناهجو. خدایا!از تو درخواست میکنم به حق اینکه فرمانروایی و آنچه بخواهی می‌شود و بر آنچه بخواهی توانایی، و از تو درخواست میکنم به احترام این ماه محترم و خانه محترم،و شهر محترم و رکن و مقام و مشاعر بزرگ و به حق پیامبرت محمّد که بر او و خاندانش سلام،ای آنکه به آدم شیث را بخشید، و به ابراهیم اسماعیل و اسحق را، وای آنکه یوسف را به یعقوب بازگرداند،و‌ای آنکه بدحالی ایوب را پس از آزمون برطرف ساخت،‌ای بازگرداننده موسی به مادرش و فزونی‌بخش دانش خضر،‌ای آنکه سلیمان را به داود بخشید، و یحیی را به زکریا،و عیسی را به مریم،‌ای نگهدار دختر شعیب،‌ای سرپرست فرزند مادر موسی،از تو میخواهم بر محمّد و خاندان محمّد درود فرستی، و همه گناهان مرا بیامرزی و از عذابت پناهم دهی و مرا مستوجب خشنودی و ایمنی و احسان و آمرزش و بهشت خویش قرار دهی و از تو درخواست میکنم هر حلقه‌ای که میان من و آزاردهنده من است. باز کنی و هر سختی را برایم آسان نمایی و هر مشکلی را برایم هموار کنی و زبان هر بدگوی از من را ناگویا سازی و هر متجاوزی را از من بازداری و هر دشمن و حسود بر من را نابود نمایی و هر ستمگری را از من بازداری و مرا از هر مانعی که بین من و حاجتم حایل می‌شود و میخواهد بین من و طاعتت جدایی اندازد و از عبادتت بازدارد کفایت فرمایی،‌ای آنکه پریان سرکش را مهار نمودی و شیاطین متکبّر را مقهور ساختی و گردن گردنکشان را به خاک ذلّت افکندی و بداندیشی چیره‌جویان را از مستضعفان بازگرداندی، از تو میخواهم با قدرتت بر هرچه میخواهی، و آسان نمودنت هرچه را بخواهی به هرگونه که بخواهی اینکه برآوردن حاجتم را در زمره آنچه میخواهی قرار دهی. خدایا! برای تو سجده کردم،و به تو ایمان آوردم، پس رحمت آور بر خواری‌ام و تنگدستی‌ام و کوششم و زاری‌ام و درماندگی‌ام و نیازم به سویت ای پروردگار من.,دعای ام‌ داوود
29,33,"خدایا از تو مى‏خواهم به حق مولود د راین روز، که به شهادتش وعده داده شد پیش از برخاستن صدایش و قبل از ولادتش، آسمان و هرکه در آن است، زمین و هر که بر آن است بر او گریست درحالى‏که هنوز قدم در جهان نگذاشته بود، کشته اشک، سرور خاندان، مددیافته به یارى، روز بازگشت، پاداش شهادتش اینکه امامان از نسل اویند، و شفا در کام اوست، و پیروزى با اوست درگاه بازگشتش، و جانشینان از خاندانش پس از قیام‏کننده‏شان و غیبت‏او، تا انقتام گیرند و خون‏خواهى نمایند، و حضرت جبّار را خشنود سازند و بهترین یاران دین حق شوند، درود خدا بر ایشان همگام با رفت‏وآمد شب و روز. خدایا! به حق آنان به تو توسّل مى‏جویم و از تو درخواست مى‏کنم‏ درخواست گنهکار معترف به گناه و بد کرده به خود با امورى که در امروز دیروزش کوتاهى نموده، از تو تا هنگام رفتن در گورش پناه مى‏خواهد
خدایا! بر محمّد و خاندانش درود فرست، و ما را در جمع او محشور کن، و همراه وى در بهشت‏ و جایگاه ابدى جاى ده. خدایا! همچنان‏که ما را به شناسایى‏اش گرامى داشتى پس ما را به تقرّب به آن حضرت گرامى دار، و رفاقت و سابقه محبّت با او را روزى‏ ما فرما، و ما را از کسانى قرار ده که فرمانش را تسلیم مى‏شوند، و به هنگام بردن نامش صلوات زیاد بر او مى‏فرستند، و هم بر همه جانشینان و خاندان‏ برگزیده‏اش، آن یارى‏شدگان از سوى تو به عدد دوازده، آن ستارگان درخشانند، و حجّتهاى الهى بر تمام بشر، خدایا! ببخش بر ما در این روز بهترین بخشش را، و برآور براى ما هر خواسته‏اى را، چنان‏که حسین‏ را به محمّد بخشیدى، و فطرس به گهواره‏اش پناهنده شد، و ما پناهنده به مزار اوییم پس از شهادتش، بر تربتش حاضر مى‏شویم‏ و بازگشتش را انتظار مى‏کشیم، آمین اى پروردگار جهانیان", دعا ۳ شعبان
30,4,"ستایش ویژۀ خدا، پروردگار جهانیان است و درود و سلام خدا، سلامی کامل، بر سرور ما محمد، پیامبرش و اهل‌بیت او. خدایا تو را ستایش، بر آنچه به آن جاری شد قضای تو درباره اولیایت، آنان ‌که تنها برای خود و دینت برگزیدی، آنگاه که برای ایشان اختیار کردی، فراوانی نعمت پابرجایی که نزد توست، نعمتی که تباهی و نابودی ندارد، پس از آنکه بی‌میل بودن نسبت به رتبه‌های این دنیای فرومایه و زیب و زیورش را با آنان شرط کردی، آنان هم آن شرط را از تو پذیرفتند و تو هم وفا نمودن به آن را از جانب آنان دانستی، پس قبولشان کردی و مقرّب درگاهشان نمودی و برای آنان یاد والا و ثنای روشن پیش آوردی و فرشتگانت را بر آن‌ها فرو فرستادی و به وحی‌ات بزرگشان داشتی و از دانشت به آنان عطا کردی؛
و ایشان را دست‌آویز به سویت و وسیله به جانب خشنودی‌ات قرار دادی، پس بعضی را در بهشت جای دادی تا آنکه از آنجا بیرونش آوردی و بعضی را در کشتی خود حمل نمودی و او را و هر که همراه او ایمان آورده بود به رحمتت از هلاک شدن نجات دادی و بعضی را برای خود دوست صمیمی گرفتی و از تو درخواست نام نیک، در میان آیندگان کرد و تو درخواست او را اجابت نمودی و نامش را بلند آوازه کردی و با بعضی از میان درخت سخن گفتی، سخن گفتنی ویژه و برای او برادرش را یاور و وزیر قرار دادی و بعضی را بدون پدر به وجود آوردی و دلایل آشکار به او عنایت فرمودی و به روح‌القدس او را حمایت کردی و برای همه آنان شریعت مقرّر فرمودی و راه را روشن و واضح ساختی و جانشینانی اختیار کردی؛
نگهبانی پس از نگهبان، از زمانی تا زمانی دیگر، برای برپاداشتن دینت و حجّتی بر بندگانت، برای اینکه حق از جایگاهش برداشته نشود و باطل بر اهل حق پیروز نگردد و احدی نگوید چه می‌شد اگر برای ما پیامبری بیم‌دهنده می‌فرستادی و پرچم هدایت برای ما برپا می‌نمودی تا بر این اساس از آیاتت پیروی می‌کردیم، پیش از آنکه خوار و رسوا شویم تا اینکه مقام رسالت و هدایت را به محبوب و برگزیده‌ات محمد (درود خدا بر او و خاندانش) رساندی؛
پس بود همان‌گونه که او را برگزیدی، سرور مخلوقاتت و برگزیده برگزیدگانت و برترین انتخاب شدگانت و گرامی‌ترین معتمدانت، او را بر پیامبرانت مقدم نمودی و بر جنّ و انس از بندگانت برانگیختی و مشرق‌ها و مغرب‌هایت را زیر پایش گذاردی و بُراق را برایش به کار گرفتی و آن شخصیت بزرگ را به آسمانت بالا بردی و دانش آنچه بوده و خواهد بود تا سپری شدن آفرینشت را به او سپردی، سپس او را با فرو انداختن هراس در دل دشمن یاری دادی و به جبرائیل و میکائیل و نشان‌داران از فرشتگانت احاطه کردی و به او وعده دادی که دینش را بر همه دین‌ها پیروز گردانی گرچه مشرکان را خوش نیاید و این کار پس از آن بود که در جایگاه راستی از اهلش جایش دادی؛
و قرار دادی برای او و ایشان نخستین خانه‌ای که برای مردم بنا شد که در مکه است، خانه بابرکت و مایه راهنمایی برای جهانیان، در آن خانه نشانه‌های آشکاری است، مقام ابراهیم و هرکه وارد آن شد، در امان بود و در حق آنان فرمودی: جز این نیست که خدا اراده فرموده، پلیدی را از شما خانواده ببرد و شما را پاک گرداند، پاک‌کردنی شایسته، سپس پاداش محمد را در قرآنت مودّت اهل‌بیت او قرار دادی و فرمودی: بگو من از شما برای رسالت پاداشی جز مودّت نزدیکانم نمی‌خواهم و فرمودی: آنچه به عنوان پاداش از شما خواستم، آن هم به سود شماست و فرمودی: من از شما برای رسالت پاداشی نمی‌خواهم، جز کسی که بخواهد، راهی به جانب پروردگارش بگیرد؛
پس آنان راه به سوی تو بودند و راه به حریم خشنودی‌ات، آنگاه که روزگار آن حضرت سپری شد، نماینده‌اش علی بن ابیطالب (درود تو بر آن دو و خاندانشان باد) را، برای راهنمایی برگماشت، چراکه او بیم‌دهنده و برای هر قومی راهنما بود، پس درحالی‌که انبوهی از مردم در برابرش بودند فرمود: هرکه من سرپرست او بودم، پس علی سرپرست اوست، خدایا دوست بدار کسی که علی را دوست دارد و دشمن بدار کسی را که دشمن علی است و یاری کن هرکه او را یاری کند و خوار کن هرکه او را وا‌گذارد و فرمود: هر که من پیامبرش بودم، پس علی فرمانروای اوست و فرمود: من و علی از یک درختیم و سایر مردم از درخت‌های گوناگون‌اند و جایگاه او را نسبت به خود همچون جایگاه هارون به موسی قرار داد و به او فرمود: تو نسبت به من به منزله هارون نسبت به موسایی، جز اینکه پس از من پیامبری نیست و دخترش سرور بانوان جهانیان را به همسری او در آورد و از مسجدش برای او حلال کرد، آنچه را برای خودش حلال بود و همه درهایی را که به مسجد باز می‌شد بست مگر در خانه او را، آنگاه علم و حکمتش را به او سپرد؛
و فرمود: من شهر علمم و علی دروازۀ آن شهر است، پس هر که اراده شهر علم و حکمت کند، باید از دروازۀ آن وارد شود، سپس گفت: تو برادر و جانشین و وارث منی، گوشتت از گوشت من و خونت از خون من و آشتی با تو، آشتی با من و جنگ با تو، جنگ با من است و ایمان با گوشت و خونت آمیخته شده، چنان‌که با گوشت و خون من درآمیخته و تو فردای قیامت کنار حوض کوثر جانشین منی و تو قرضم را می‌پردازی و به وعده‌های من وفا می‌کنی و شیعیان تو بر منبرهایی از نورند، درحالی‌که رویشان سپید و در بهشت پیرامون من و همسایگان منند و اگر تو ای علی نبودی، اهل ایمان پس از من شناخته نمی‌شدند و آن حضرت پس از پیامبر، مایه هدایت از گمراهی و نور از نابینایی و ریسمان استوار خدا و راه راست او بود؛
با نزدیکی‌اش در خویشاوندی به رسول خدا، کسی بر او پیشی نگرفت و همچنین با سابقه‌اش در دین، کسی بر او مقدم نبود و در فضیلتی از فضائل هیچ‌کس به او نرسید، کار پیامبر (درود خدا بر او و خاندانش) را پی گرفت و بر اساس تأویل قرآن جنگ می‌کرد و درباره خدا سرزنش هیچ سرزنش‌کننده‌ای را به خود نمی‌گرفت، خون شجاعان عرب را، در راه خدا به زمین ریخت و دلاورانشان را از دم تیغ گذراند و با گرگانشان در افتاد، پس به دل‌هایشان کینه سپرد، کینه جنگ بدر و خیبر و حنین و غیر آن‌ها را، پس دشمنی او را در نهاد خود جا دادند و به جنگ با او رو آوردند تا پیمان‌شکنان و جفاپیشگان و خارج‌شدگان از دایره دین را کشت و هنگامی‌که درگذشت و او را بدبخت‌ترین پسینیان‌ که از بدبخت‌ترین پیشینیان کرد، به قتل رساند، دستور رسول خدا (درود خدا بر او و خاندانش) درباره هدایت‌کنندگان، از پس هدایت‌کنندگان [امامان بعد از پیامبر] اطاعت نشد و امّت بر دشمنی نسبت به آن حضرت پافشاری کردند و برای قطع رحم او و تبعید فرزندانش گرد آمدند، مگر اندکی از کسانی که برای رعایت حق درباره ایشان به پیمان پیامبر وفا کردند؛
پس کشته شد آنکه کشته شد و اسیر گشت آنکه اسیر گشت و تبعید شد آنکه تبعید شد و قضا بر آنان جاری شد به آنچه بر آن امید پاداش نیک می‌رود، زیرا زمین از خداست، آن را به هرکه از بندگانش بخواهد به ارث می‌دهد و سرانجام از آن پرهیزگاران است «و منزّه است پروردگار ما که به یقین وعده پروردگارمان انجام‌شدنی است» و خدا هرگز از وعده خویش تخلّف نمی‌کند و او نیرومند حکیم است، پس بر پاکیزگان از اهل‌بیت محمّد و علی (درود خدا بر ایشان و خاندانشان)، باید گریه‌کنندگان بگریند و زاری‌کنندگان زاری کنند و برای مانند آنان باید اشک‌ها روان شود و فریادکنندگان فریاد زنند و شیون‌کنندگان شیون کنند و خروشندگان بخروشند، حسن کجاست؟ حسین کجاست؟ فرزندان حسین کجایند؟ شایسته‌ای پس از شایسته دیگر، راستگویی پس از راستگویی دیگر، راه از پس راه کجاست؟
کجاست بهترین برگزیده بعد از بهترین برگزیده؟ کجایند خورشیدهای تابان، کجایند ماه‌های نورافشان، کجایند ستارگان فروزان، کجایند پرچم‌های دین و پایه‌های دانش، کجاست آن باقیمانده خدا که از عترت هدایتگر خالی نشود، کجاست آن مهیا گشته برای ریشه‌کن کردن ستمکاران، کجاست آن‌که برای راست نمودن انحراف و کجی به انتظار اویند، کجاست آن‌که به او امید بسته شده برای از بین بردن ستم و دشمنی، کجاست آن ذخیره برای تجدید فریضه‌ها و سنّت‌ها، کجاست آن برگزیده برای بازگرداندن دین و شریعت، کجاست آن آرزو شده برای زنده کردن قرآن و حدود آن، کجاست احیاگر نشانه‌های دین و اهل دین، کجاست درهم‌شکننده شوکت متجاوزان، کجاست ویران‌کننده بناهای شرک و دورویی، کجاست نابودکننده اهل فسق و عصیان و طغیان، کجاست دروکننده شاخه‌های گمراهی و شکاف‌اندازی؛
کجاست محوکننده آثار انحراف و هواهای نفسانی، کجاست قطع‌کننده دام‌های دروغ و بهتان، کجاست نابودکننده سرکشان و سرپیچی‌کنندگان، کجاست ریشه‌کن‌کننده اهل لجاجت و گمراهی و بی‌دینی، کجاست عزّت‌بخش دوستان و خوارکننده دشمنان، کجاست گردآورنده قدرت و اقتدار بر پایه تقوا، کجاست دروازۀ به سوی خدا که از آن آمده شود، کجاست جلوه خدا که دوستان به سویش روی آورند، کجاست آن وسیله پیوند بین زمین و آسمان، کجاست صاحب روز پیروزی و گسترنده پرچم هدایت، کجاست گردآورنده پراکندگی صلاح و رضا؛
کجاست خواهنده خون پیامبران و فرزندان پیامبران، کجاست خواهنده خون کشته در کربلا، کجاست آن پیروز شده بر هر که به او ستم کرد و بهتان زد، کجاست آن مضطّری که اجابت شود هنگامی که دعا کند، کجاست سرسلسله مخلوقات، دارای نیکی و تقوا، کجاست فرزند پیامبر برگزیده و فرزند علی مرتضی و فرزند خدیجه روشن جبین و فرزند فاطمه کبری؟ پدر و مادر و جانم فدایت شود، می‌خواهم برایت سپر و حصار باشم، ای فرزند سروران مقرّب، ای فرزند نجیبان گرامی، ای فرزند راهنمایان راه یافته، ای فرزند برگزیدگان پاکیزه، ای فرزند بزرگواران نجیب، ای فرزند پاکان پاکیزه، ای فرزند بزرگواران برگزیده، ای فرزند دریاهای بی‌کران بخشش و رأفت و محبت، ای فرزند ماه‌های نورافشان، ای فرزند چراغ‌های تابان، ای فرزند ستارگان فروزان، ای فرزند اختران درخشان؛
ای فرزند راه‌های روشن، ای فرزند نشانه‌های آشکار، ای فرزند دانش‌های کامل، ای فرزند آیین‌های مشهور، ای فرزند نشانه‌های حفظ شده، ای فرزند معجزات موجود، ای فرزند دلیل‌های محسوس، ای فرزند راه مستقیم، ای فرزند خبر بزرگ، ای فرزند کسی که در امّ الکتاب، نزد خدا، والا و حکیم است، ای فرزند آیات و نشانه‌ها، ای فرزند دلیل‌های آشکار، ای فرزند برهان‌های نمایان، ای فرزند حجّت‌های رسا، ای فرزند نعمت‌های کامل، ای فرزند طه و آیات محکم؛
ای فرزند یس و ذاریات، ای فرزند طور و عادیات، ای فرزند کسی که نزدیک شد، آنگاه درآویخت تا آنکه در دسترسی و نزدیکی به خدای علی اعلی، به فاصله دو کمان یا کمتر بود، ای کاش می‌دانستم خانه‌ات در کجا قرار گرفته، بلکه می‌دانستم کدام زمین تو را برداشته یا چه خاکی؟ آیا در کوه رضوایی یا در غیر آن، یا در زمین ذی طوایی؟ بر من سخت است که مردم را می‌بینم، ولی تو دیده نمی‌شوی و از تو نمی‌شنوم صدای محسوسی و نه رازونیازی، بر من سخت است که تو را بدون من گرفتاری فراگیرد و از من به تو فریاد و شکایتی نرسد، جانم فدایت، تو پنهان شده‌ای هستی که از میان ما بیرون نیستی، جانم فدایت، تو دوری هستی که از ما دور نیست، جانم فدایت، تو آرزوی هر مشتاقی که آرزو کند، از مردان و زنان مؤمن که تو را یاد کرده، از فراقت ناله کنند، جانم فدایت، تو هم‌پیمان نیرو و توانی که کسی بر او برتری نگیرد؛
جانم فدایت، تو درخت ریشه‌دار سرفرازی که هم‌طرازی نپذیرد، جانم فدایت، تو نعمت دیرینه‌ای که او را مانندی نیست، جانم فدایت، تو قرین شرفی که وی را برابری نیست، تا چه زمانی نسبت به تو سرگردان باشم، ای مولایم و تا چه زمان و با کدام بیان، تو را وصف کنم و با چه رازونیازی؟ بر من سخت است که از سوی غیر تو پاسخ داده شوم و سخن مسرّت‌بخش بشنوم، بر من سخت است که برای تو گریه کنم، ولی مردم تو را وا‌گذارند، بر من سخت است که بر تو بگذرد و نه بر دیگران آنچه گذشت، آیا کمک کننده‌ای هست که فریاد و گریه را در کنارش طولانی کنم؟ آیا بی‌تابی هست که او را در بی‌تابی‌اش، هنگامی که خلوت کند یاری رسانم؟ آیا چشمی هست که خار فراق در آن جا گرفته، پس چشم من او را بر آن خار خلیده یاری دهد؟
آیا به سوی تو ای پسر احمد راهی هست تا ملاقات شوی، آیا روز ما به تو با وعده‌ای در می‌پیوندد تا بهره‌مند گردیم، چه زمان به چشمه‌های پر آبت وارد می‌شویم تا سیراب گردیم، چه زمان از آب وصل خوشگوارت بهره‌مند می‌شویم؟ که تشنگی ما طولانی شد، چه زمان با تو صبح و شام می‌کنیم تا دیده از این کار روشن کنیم، چه زمان ما را می‌بینی و ما تو را می‌بینیم، درحالی‌که پرچم پیروزی را گسترده‌ای، آیا آن روز در می‌رسد که ما را ببینی که تو را احاطه کنیم و تو جامعه جهانی را پیشوا می‌شوی درحالی‌که زمین را از عدالت انباشتی و دشمنانت را خواری و کیفر چشانده‌ای و متکبّران و منکران حق را نابود کرده‌ای و ریشه سرکشان را قطع نموده‌ای و بیخ و بن ستمکاران را برکنده‌ای تا ما بگوییم: ستایش ویژۀ خدا، پروردگار جهانیان است؛
خدایا تو برطرف کننده سختی‌ها و حوادث ناگواری، از تو یاری می‌طلبم که یاری و کمک تنها نزد توست و تو پروردگار آخرت و دنیایی، پس ای فریادرس درماندگان، به فریاد بنده کوچک گرفتارت برس و سرورش را به او نشان بده‌، ای دارندۀ نیروهای شگرف و به دیدار سرورش، اندوه و سوز دل را از او بزدای و آتش تشنگی‌اش را خاموش کن، ای که بر عرش چیره‌ای و بازگشت و سرانجام به سوی اوست، خدایا، ما بندگان به شدّت مشتاق به سوی ولی تو هستیم، آنکه مردم را به یاد تو و پیامبرت اندازد و تو او را برای ما نگهبان و پناهگاه آفریدی و او را قوم و امان ما قرار دادی و او را پیشوای اهل ایمان از گروه ما گرداندی، از جانب ما به او درود و سلام برسان و به این وسیله رأفت و محبت بر ما را ای پروردگار بیفزا؛
و جایگاه او را، جایگاه و اقامتگاه ما قرار ده و نعمتت را با پیش انداختن او در پیش روی ما کامل گردان تا ما را وارد بهشت‌هایت نماید و به هم‌نشینی شهیدان از بندگان خالصت نائل کند. خدایا بر محمّد و خاندان محمّد درود فرست و درود فرست بر محمّد جدّ او و رسولت، آن سرور بزرگ‌تر و بر پدرش آن سرور پس از پیامبر و بر جدّه‌اش صدّیقه کبری، فاطمه دختر محمّد و بر کسانی که برگزیدی، از پدران نیکوکارش و بر او، برترین و کامل‌ترین و تمام‌ترین و بادوام‌ترین و بیشترین و فراوان‌ترین درودی که بر یکی از برگزیدگانت و انتخاب‌شدگانت از میان آفریدگانت فرستادی؛
درود فرست، درودی که پایانی برای عددش و نهایتی برای مدتش و به آخر رسیدنی برای زمانش نباشد، خدایا حق را به وسیله او برپا دار و باطل را به او نابود کن و دوستانت را به سبب آن حضرت به دولت برسان و دشمنانت را به دست او خوار گردان و پیوندده خدایا بین ما و او، پیوندی که ما را به هم‌نشینی گذشتگان او برساند و ما را از آنانی قرار ده که به دامان عنایتشان چنگ زنند و در سایه لطفشان اقامت کنند و ما را بر پرداخت حقوقش و کوشش در فرمانبرداری‌اش و دوری از نافرمانی‌اش کمک کن و بر ما به خشنودی‌اش منّت نه و رأفت و رحمت و دعای خیر آن حضرت را به ما ببخش تا حدّی که به سبب آن به رحمت گسترده‌ات و رستگاری در پیشگاهت برسیم، خدایا به وسیله او نمازمان را پذیرفته و گناهانمان را آمرزیده و دعاهایمان را مستجاب گردان؛
خدایا روزی‌هایمان را به سبب او گسترده و اندوهمان را برطرف شده و حاجت‌هایمان را برآورده فرما و به سوی ما به جلوه کریمت روی آور و تقرّبمان را به سویت بپذیر و به ما نظر کن نظری مهربانانه که کرامت را نزد تو، به وسیله آن نظر به کمال برسانیم و آن نظر مهربانانه را به حق جودت از ما مگردان و از حوض جّدش (درود خدا بر او و خاندانش) با جام او به دست او، سیرابمان کن، سیراب‌شدنی کامل و گوارا و خوش که پس از آن تشنگی نباشد، ای مهربان‌ترین مهربانان.",دعای ندبه
31,12,"از حضرت صادق(علیه‌السلام) روایت شده: هرکه چهل صبحگاه این عهد را بخواند، از یاوران قائم ما باشد و اگر پیش از ظهور آن حضرت از دنیا برود، خدا او را از قبر بیرون آورد که در خدمت آن حضرت باشد و حق‌تعالی بر هر کلمه هزار حسنه به او کرامت فرماید و هزار گناه از او محو سازد و آن عهد این است:

خدایا ای پروردگار نور بزرگ و پروردگار کرسی بلند و پروردگار دریای جوشان و فرو فرستنده تورات و انجیل و زبور و پروردگار سایه و حرارت خورشید و نازل کننده قرآن بزرگ و پروردگار فرشتگان مقرّب و پیامبران و رسولان.
خدایا از تو می‌خواهم به ذات بزرگوارت و به نور روی نوربخشت و فرمانروایی دیرینه‌ات، ای زنده و پا برجای دائم، از تو می‌خواهم به حق نامت که به آن آسمان‌ها و زمین‌ها روشن شد و به حق نامت که پیشینیان و پسینیان به آن شایسته می‌شوند، ای زنده پیش از هر زنده، ای زنده پس از هر زنده، ای زنده در آن وقتی که زنده‌ای نبود، ای زنده کننده مردگان و میراننده زندگان، ای زنده، معبودی جز تو نیست؛
خدایا برسان به مولای ما امام راهنمای راه‌یافته، قیام کننده به فرمانت که درودهای خدا بر او و پدران پاکش، از سوی همه مردان و زنان مؤمن، در مشرق‌های زمین و مغرب‌هایش، همواری‌ها و کوه‌هایش، خشکی‌ها و دریاهایش و از طرف من و پدر و مادرم، از درودها به وزن عرش خدا و امتداد کلماتش و آنچه دانشش برشمرده و کتابش به آن احاطه یافته.
خدایا در صبح این روز و تا زندگی کنم از روزهایم، برای آن حضرت بر عهده‌ام، عهد و پیمان و بیعت تجدید می‌کنم که از آن‌، رو نگردانم و هیچ‌گاه دست برندارم. خدایا مرا، از یاران و مددکاران و دفاع‌کنندگان از او قرار ده و از شتابندگان به سویش، در برآوردن خواسته‌هایش و اطاعت‌کنندگان اَوامرش و مدافعان حضرتش و پیش‌گیرندگان به سوی خواسته‌اش و کشته‌شدگان در پیشگاهش؛
خدایا اگر بین من و او مرگی که بر بندگانت حتم و قطعی ساختی حائل شد، کفن پوشیده از قبر مرا بیرون آور، با شمشیر از نیام برکشیده و نیزه برهنه، پاسخگو به دعوت آن دعوت‌کننده، در میان شهرنشین و بادیه‌نشین. خدایا آن جمال با رشادت و پیشانی ستوده را به من بنمایان و با نگاهی از من به او، دیده‌ام را سرمه بنه و در گشایش امرش شتاب کن و راه آمدنش را آسان گردان و شیوه و روشش را وسعت بخش و مرا به راهش درآور و فرمانش را نافذ کن و پشتش را محکم گردان،
خدایا به دست او کشورهایت را آباد کن و بندگانت را به وسیله او زنده فرما، به درستی که تو فرمودی و گفته‌ات حق است که: «در خشکی و دریا به سبب آنچه [از اعمال زشت] که مردم به دست خود مرتکب شدند تباهی و فتنه آشکار شده است»، خدایا ولی‌ات و فرزند دختر پیامبرت که به نام رسولت نامیده شده، برای ما آشکار کن تا به چیزی از باطل دست نیابد، مگر آن را از هم بپاشد و حق را پابرجا و ثابت نماید؛
خدایا او را قرار ده پناهگاهی برای ستمدیدگان از بندگانت و یاور برای کسی که یاری برای خود جز تو نمی‌یابد و تجدیدکننده آنچه از احکام کتابت تعطیل شده و محکم‌کننده آنچه از نشانه‌های دینت و روش‌های پیامبرت (درود خدا بر او و خاندانش) رسیده است و او را قرار ده، خدایا، از آنان‌ که از حمله متجاوزان، نگاهش داری،
خدایا پیامبرت محمّد (درود خدا بر او و خاندانش) را به دیدار او و کسانی که بر پایه دعوتش از او پیروی کردند شاد کن و پس از او به درماندگی ما رحم فرما، خدایا این اندوه را از این امت به حضور آن حضرت برطرف کن و در ظهورش برای ما شتاب فرما که دیگران ظهورش را دور می‌بینند و ما نزدیک می‌بینیم، به مهربانی‌ات ای مهربان‌ترین مهربانان.
آنگاه «سه بار» بر ران راست خود دست می‌زنی و در هر مرتبه می‌گویی:
شتاب کن، شتاب کن،‌ ای مولای من‌! ای صاحب الزمان",دعائے عہد
32,15,"خدایا، توفیق فرمانبرى، و دورى از نافرمانى، و درستى نهاد و شناخت واجبات را روزى ما بدار و ما را به هدایت و پایدارى گرامى دار، و زبانمان را به راستگویى و حکمت استوار ساز، و دلهایمان را از دانش و بینش پر کن، و شکمهایمان را از حرام و شبهه پاک فرما، و دستانمان را از ستم و دردى بازدار و دیدگانما را از ناپاکى و خیانت فرو بند، و گوشهایمان را از شنیدن بیهوده و غیبت ببند، و و بر دانشمندانمان زهد و خیرخواهى و بر دانش‏آموزان تلاش و شوق، و بر شنوندگان پیروى و پندآموزى، و بر بیماران شفا و آرامش، و بر مردگان‏ مهر و رحمت
و بر پیران متانت و آرامش، و بر جوانان بازگشت و توبه‏ و بر زنان حیا و پاکدامنى و بر ثروتمندان فروتنى و گشادگى، و بر تنگدستان شکیبایى‏ و قناعت، و بر جنگجویان نصر و پیروزى، و بر اسیران آزادى و راحتى، و بر حاکمان دادگسترى و دلسوزى، و بر زیردستان انصاف و خوشرفتارى تفضّل فرما، و حاجیان‏ و زیارت‏کنندگان را در زاد و خرجى برکت ده، و آنچه را بر ایشان از حج و عمره واجب کردى توفیق اتمام عنایت کن به فضل و رحمتت اى مهربان‏‌ترین مهربانان",دعای امام زمان(عج) - اللّٰھُمّ ارزُقنا
33,8,خدایا خود را به من بشناسان، زیرا اگر خود را به من نشناسانی فرستاده‌ات را نشناخته‌ام، خدایا فرستاده‌ات را به من بشناسان، زیرا اگر فرستاده‌ات را به من نشناسانی حجّتت را نشناخته‌ام، خدایا حجّتت را به من بشناسان، زیرا اگر حجّتت را به من نشناسانی، از دین خود گمراه می‌شوم.,دعائے معرفت امام زمانہ
34,13,ای خدا، ای بخشنده، ای بخشایشگر، ای کسی که قلب ها را دگرگون می سازی! قلب مرا بر دینت پایدار فرما.,دعای غریق
35,10,"سلام کامل، تمام، همه‏جانبه و فراگیر خدا، و درود همیشگى، و برکات پاینده‏ و برازنده حق بر حجت خدا و جانشین او در زمین و تمامى سرزمینها، و خلیفه او بر همه خلق و بندگان، آن‏ که از نسل نبوّت، و باقیمانده عترت، و از برگزیدگان است، صاحب زمان و آشکار کننده ایمان، و معلّم احکام قرآن، و پاک کننده زمین و گستراننده عدالت در طول و عرض جهان‏ و حجّت پایدار، مهدى، آن امام مورد انتظار، پسندیده، و فرزند امامان پاک، جانشین و فرزند جانشینان پسندیده، رهبر معصوم و فرزند پیشوایان راهبر معصوم، سلام بر تو اى عزّت‏بخش اهل ایمان و همه آنان‏که ناتوانشان شمردند، سلام بر تو اى خوار کننده کافران‏ گردنکش و ستمکار
سلام بر تو اى سرورم اى صاحب الزّمان، سلام بر تو اى فرزند رسول خدا، سلام بر تو اى فرزند امیر مؤمنان، سلام بر تو اى فرزند فاطمه‏ زهرا، سرور بانوان جهان، سلام بر تو اى فرزند امامان، آن حجّتهاى معصوم، و اى پیشواى همه خلایق، سلام بر تو اى سرورم، سلامى با کمال خلوص به تو در ولایت و پیروى، گواهى می‌دهم که مانا تو امام راه یافته در گتار و کردارى، و تویى آن‏که زمین را با عدل‏وداد پر کنى، پس از آنکه از ستم و جور پر شد، پس خدا در گشایش کارت شتاب ورزد، و آمدنت را آسان نماید
و زمانت را نزدیک فرماید، و بر یاران و یاورانت بیفزاید، و به آنچه به تو وعده داده وفا کند، که خدا راستگو‌ترین گویندگان است که در قرآن فرموده: «و ما مى‏خواهیم‏ بر کسانى که در زمین ناتوان شمرده شده‏اند منّت نهیم و آنان را پیشوایان و وارثان قرار دهیم»، اى سرورم‏ اى صاحب الزّمان، اى فرزند رسول خدا، حاجت من این و آن است
در برآورده شدن حاجاتم نزد خدا واسطه شو، من با حاجاتم به سوى تو رو نمودم، چون مى‏دانم شفاعت تو نزد خدا پذیرفته‏ مى‏شود و مقام تو در بارگاهش بس ستوده است، پس به حق آن‏که شما ربا به امر خویش خاص گرداند و براى بیان اسرارش برگزید، و به حق جایگاهى که شما در پیشگاه خدا دارى که تنها بین شما و اوست، برآوردن خواهشم، و اجابت دعایم، و برطرف شدن اندوهم را از خدا بخواه",استغاثه به امام زمان(عج) الکامل التام
36,55,"خدایا چنانم کن که از تو بترسم گویا که تو را مى‏بینم، و با پرهیزگارى مرا خوشبخت گردان، و به نافرمانى‏ات بدبختم مکن، و خیر در قضایت را برایم اختیار کن، و به من در تقدیرت برکت ده، تا تعجیل آنچه را تو به تأخیر انداختى نخواهم، و تأخیر آنچه را تو پیش انداختى میل نکنم. خدایا قرار ده، بى‏نیازى را در ذاتم، و یقین را در دلم، و اخلاص را در عملم، و نور را در دیده‏ام، و بصیرت را در دینم و مرا به اعضایم بهره‏مند کن، و گوش و چشمم را دو وارث‏ من گردان، و مرا بر آن‏که به من ستم روا داشته پیروز فرما، و در رابطه با او انتقام و هدفم را نشانم ده، و چشمم را بدین‏سبب‏ روشن گردان. خدایا گرفتارى‏ام را برطرف کن، و زشتى‏ام را بپوشان، و خطایم را بیامرز و شیطانم را بران‏ و دینم را ادا کن
و برایم معبودا در آخرت و دنیا درجه‏اى بر‌تر قرار ده، خدایا تو را سپاس، مرا آفریدى، و شنواوبینا قرار دادى، و تو را سپاس که مرا پدید آوردى، و از روى رحمت، آفریده‏اى‏ متناسب قرار دادى، درحالى‏که از آفرینش من بى‏نیاز بودى، پروردگارا به اینکه مرا پدید آوردى. پس در خلقتم تناسب نهادى، پروردگارا به اینکه‏ آفرینشم را آغاز نمودى، و صورتم را نیکو نمودى، پروردگارا به اینکه به من احسان کردى و در خویشتنم عافیت نهادى، پروردگارا به اینکه‏ محافظتم تمودى و موّفقم داشتى، پروردگارا به اینکه بر من نعمت بخشیدى و راهنمایى‏ام نمودى، پروردگارا به اینکه سزاوار احسانم کردى، و از هر خیرى‏ عطایم کردى، پروردگارا به اینکه مرا خوراندى و نوشاندى، پروردگارا به اینکه بى‏نیازم ساختى و اندوخته‏ام بخشیدى، پروردگارا به اینکه‏ یارى‏ام نمودى و عزّتم بخشیدى
پروردگارا به اینکه به من پوشاندى، از پوشش با صفایت و بر من آسان نمودى، از رفتار کفایت‏کننده‏ات، بر محمّد و خاندان محمّد درود فرست و مرا بر بلاهاى روزگار، و حوادث شبها و روزها یارى ده، و از هراسهاى دنیا، و گرفتاریهاى آخرت نجات ده، و مرا از شرّ آنچه ستمگران در زمین انجام مى‏دهند کفایت کن، خدایا از آنچه مى‏ترسم مرا بس باش و از آنچه حذر مى‏کنم نگهدارى کن، و در نفسم و دینم از من نگهبانى فرما و مرا در سفرم نگهدار، و در خاندان و مالم جانشین باش، و مرا در آنچه نصیبم فرمودى برکت ده، و در نزد خویش خوارم ساز، و در دیدگان مردم بزرگم کن، و از شرّ جن و انس سالمم بدار و به گناهانم‏ رسوایم مساز، و به باطنم سبکم منما، و به عملم دچارم مکن، و مرا از نعمتایت محروم مفرما، و به غیر خود واگذارم مکن. خدایا، مرا به که واگذار مى‏کنى؟
به نزدیک تا با من به دشمنى برخیزد، یا به بیگانه تا با من با ترش‏رویى برخورد کند یا به آنان‏که خوارم مى‏شمرند؟، و حال اینکه تو خداى من، و زمامدار کار منى. من به تو شکایت مى‏کنم، از غربتم، و دورى‏ خانه آخرتم، و سبکى‏ام نزد کسى‏که اختیار کارم را به او دادى. خدایا غضبت را بر من فرود نیاور، اگر در مقام خشم کردن‏ بر من نباشى، از غیر تو باک ندارم، منزّهى تو، جز اینکه عافیتت بر من گسترده‏‌تر است، از تو درخواست مى‏کنم پروردگارا به نور جمالت، که زمین و آسمانها به آن روشن گشت، و تاریکیها به آن برطرف شد
و کار گذشتگان و آیندگان به وسیله آن به اصلاح رسید، که مرا بر خشمت نمی‌رانى، و ناخشنودى‏ات را بر من فرود نیاورى، خشنودى حق توست، خشنودى حق توست، تا پیش از ان راضى شوى، معبودى جز تو نیست، پروردگار خانه محترم، و مشعر الحرام، و خانه کعبه که برکت را در آن نازل فرمودى، و آن را براى مردم ایمن ساختى، اى‏ آن‏که با بردبارى‏اش از گناهان بزرگ گذشت، اى آن‏که با فضلش نعمتها را کامل ساخت، اى آن‏که با کرمش گسترده و فراوان عطا کرد، اى توشه‏ام در سختیها، اى همراهم در تنهایى، اى فریادرسم در گرفتاریها، اى سرپرستم در نعمتها، اى خداى من و خداى پردانم ابراهیم و اسماعیل و اسحق و یعقوب، و پروردگار جبراییل‏ و می‌کاییل و اسرافیل و پروردگار محمّد خاتم پیامبران و اهل بیت برگزیده‏اش و نازل‏کننده‏ تورات و انجیل و زبور و قرآن و فروفرستنده کهیعص و طه و یس و قرآن حکیم‏
تو پناهگاه منى زمانى که راهها با همه وسعتشان درمانده‏ام کنند، و زمین با همه پهناورى‏اش بر من تنگ گیرد و اگر رحمت تو نبود، هر آینه من از هلاک شدگان بودم، و نادیده گیرنده لغزشم تویى، و اگر پرده‏پوشى‏ات بر من نبود، هرآینه من‏ از رسواشدگان بودم، و تویى که مرا با پیروزى بر دشمنانم تأیید مى‏کنى، و اگر یارى تو نبود هر آینه من از شکست‏خوردگان بودم، اى که وجودش را به بلندى و برترى اختصاص داده، در نتیجه اولیایش به عزّت او عزیز مى‏شوند، اى‏ آن‏که پادشاهان در برابرش یوغ ذلّت بر گردنهایشان گذاشته‏اند، در نتیجه از حملاتش ترسانند
خیانت‏ چشمها را، و آنچه سینه‏ها پنهان مى‏کنند مى‏داند، و به پنهانیهایى که زمانها و روزگاران مى‏آورد آگاهى دارد، اى آن‏که‏ جز او نمى‏داند او چگونه است، اى آن‏که جز او نمى‏داند او چیست، اى آن‏که جز او او را نمى‏شناسد، اى آن‏که زمین را بر آب انباشت، و هوا را به آسمان بست، اى آن‏که او راست گرامى‏‌ترین نامها اى صاحب احسانى که هرگز قطع نگردد، اى آماده‏کننده کاروان براى نجات یوسف در سرزمین بى‏آب و گیاه، و خارج‏کننده‏اش از چاه، و قراردهنده‏اش بر تخت پادشاهى پس از دوره بندگى‏ اى برگرداننده یوسف به نزد یعقوب، پس از انکه دو چشمش از اندوه نابینا شد، و دلش آکنده از غم بود، اى برطرف‏کننده بدحالى و گرفتارى از ایوب، اى گیرنده دستهاى ابراهیم
از بریدن سر فرزندش، پس از سنّ پیرى، و به پایان آمدن عمرش‏ اى که دعاى زکرّیا را اجابت کرد و یحیى را به او بخشید و او را یگانه و تنها وا نگذاشت، اى که یونس را از دل ماهى‏ به در آورد، اى که دریا را براى بنى اسراییل شکافت و آنان را نجات داد، و فرعون و لشگریانش را از غرق شدگان قرار داد اى که بادها را مژده دهندگانى پیشاپیش باران رحمتش فرستاد، اى که بر عذاب نافرمانان از بندگانش شتاب‏ نورزد، اى آن‏که ساحران روزگار موسى را از ورطه هلاکت رهانید، پس از سالیان طولانى که در انکار حق بودند، و در عین حال تنعمّ به نعمت‏ او رزقش را مى‏خوردند
و براى غیر او بندگى مى‏کردند، با او مخالفت داشتند و براى او شبیه قرار داده بودند، و پیامبرانش را تکذیب کردند، اى خدا، اى خدا، اى آغازگر، اى پدیدآور، براى تو همتایى نیست، اى جاودانگى که پایانى برایت نمى‏باشد، اى زنده وقتى که زنده‏ایى نبود، اى زنده‏کننده مردگان، اى مراقب بر هرکس به آنچه که انجام داده، اى که شکرم براى او اندک است ولى محرومم نساخت، خطایم بزرگ‏ شد، پس رسوایم نکرد، و مرا بر نافرمانیها دید، ولى در بین مردم رسوایم ننمود، اى که در خردسالى‏ حفظم نمود، و در بزرگسالى رزقم داد، اى که عطاهایش نزد من شماره نشود، و نعمتهایش تلافى نگردد، اى که با من به خیر و احسان روبرو شد، و من با بدى و نافرمانى با او روبرو گشتم، اى که به ایمان هدایتم نمود، پیش از آنکه سپاس نعمتهایش را بشناسم، اى که در بیمارى خواندمش، پس شفایم داد
و در حال برهنگى‏ پوشاند مرا، و در حال گرسنگى سیرم کرد و در حال تشنگى سیرابم نمود، و در حال خوارى، عزّتم بخشید، و در حال نادانى معرفتم‏ بخشید، و در حال تنهایى افزونم نمود، و در حال غربت، بازم گرداند، و رد حال ندارى، دارایم کرد، و در یارى‏خواهى، یارى‏ام فرمود، و در ثروتمندى محرومم‏ نکرد، و از درخواست همه اینها باز ایستادم، پس او شروع به عنایت بر من نمود، حمد و سپاس توراست، اى که لغزشم را نادیده گرفت‏ و اندوهم را زدود، و عایم را اجابت نمود، و عیبم را پوشاند، و گناهم را آمرزید، و مرا به خواسته‏ام رساند و بر دشمنم‏ پیروز گرداند، اگر نعمتها و عطاها و بخششهاى باارزشت را برشمارم هرگز نمى‏توانم به شماره آرم، اى سرور من
تویى که عطا کردى، تویى که نعمت دادى، تویى که نیکى کردى، تویى که زیبا نمودى، تویى که افزون‏ نمودى، تویى که کامل کردى، تویى که روزى دادى، تویى که موّفق نمودى، تویى که عطا فرمودى، تویى که بى‏نیاز نمودى، تویى که ثروت بخشیدى، تویى که پناه دادى، تویى که کفایت‏ نمودى، تویى که راهنمایى فرمودى، تویى که حفظ کردى، تویى که پرده‏پوشى نمودى، تویى که آمرزیدى‏ تویى که نادیده گرفتى، تویى که قدرت دادى، تویى که عزّت بخشیدى، تویى که کمک کردى، تویى که‏ مساعدت فرمودى، تویى که تأیید نمودى، تویى که نصرت دادى، تویى که شفا بخشیدى، تویى که سلامت کامل دادى، تویى که گرامى داشتى
بزرگ و برترى، حمد و شکر همیشگى توراست، سپس من معبودا اعتراف‏کننده به گناهانم هستم، پس مرا بیامرز، منم که بد کردم، منم‏ که خطا کردم، منم که قصد گناه کردم، منم که نادانى نمودم، منم که غفلت ورزیدم، منم که اشتباه‏ کردم، منم که به غیر تو اعتماد کردم، منم که در گناه تعمّد داشتم، منم که وعده کردم، منم که وعده شکستم، منم که پیمان‏شکنى نمودم، منم که اقرار کردم، منم که به نعمتت بر خود و پیش خود اعتراف کردم، و به گناهانم‏ اقرار مى‏کنم، پس مرا بیامر، اى آن‏که گناهان بندگانش به او زیانى نرساند، و او بى‏نیاز از طاعت آنان است، و توفیق‏دهنده کسى‏ که از آنان به کمک و رحمتش عمل شایسته بجا آورد، تو را سپاس اى معبود من و آقاى من، و خداى من، فرمان دادى فرمانت‏ نخواندم، نهیم نمودى، مرتکب نهیت شدم
اکنون چنانم، که نه دارنده زمینه برائتم تا عذرخواهى کنم، و نه داراى قدرتم، تا یارى ستانم، اى مولاى‏ من با چه وسیله‏اى با تو روبرو شوم؟، آیا با گوشم، یا با دیده‏ام، یا با زبانم، یا با دستم، یا با پایم، آیا این همه نعمتهاى تو نزد من نیست؟ و من به همه اینها تو را معصیت کردم، اى مولاى من، تو را بر من حجّت و راه است، اى آن‏که مرا از پدران و مادران پوشاند، از اینکه مرا از خود برانند، و از خویشان و برادران، از اینکه مرا سرزنش کنند، و از پادشاهان از اینکه مجازاتم نمایند، مولاى من اگر اینان آگاه مى‏شدند، بر آنچه تو بر آن از من‏ مى‏دانى، در این صورت مهلتم نمى‏دانند، و مرا تنها مى‏گذاردند، و از من مى‏بریدند، هم اینک اى خداى من در برابرت هستم، اى‏ آقاى من
فروتن و خوار، درمانده و کوچک، نه دارنده زمینه برائتم، تا عذرخواهى کنم، و نه نیروى که یارى بطلبم، و نه دلیلى که با آن احتجاج نمایم، و نه گوینده‏اى هستم که گناه و کار بد نکرده باشم، انکار گناه کجا؟ بر فرض اگر انکار مى‏کردم، چه سود مى‏داد، چگونه؟ و چسان این معنا ممکن شود، و حال آنکه همه اعضایم بر آنچه عمل کردم بر من گواهند به یقین‏ دانستم بدون تردید. که تو از کارهاى بزرگ من پرسنده‏اى، و تو حاکم عدالت‏پیشه‏اى هستى که در حکم‏ و داورى ستم نمى‏کنى، و عدالت تو هلاک‏کننده من است، و من از همه عدالت تو گریزانم، معبودا اگر مرا عذاب کنى، به خاطر گناهان‏ من است پس از حجّتى که بر من دارى، و اگر از من درگذرى، به سب بردبارى و جود و کرم توست، معبودى جز تو نیست من از ستمکارانم
معبودى جز تو نیست من از آمرزش‏خواهانم، معبودى جز تو نیست من از یکتاپرستانم، معبودى جز تو نیست من از هراسندگانم‏ معبودى جز تو نیست، من از بیمناکانم، معبودى جز تو نیست من از امیدوارانم، معبودى جز تو نیست من از مشتاقانم، معبودى جز تو نیست من از «لا اله الّه الله» گویانم، معبودى جز تو نیست من از درخواست‏کنندگانم، معبودى جز تو نیست‏ من از تسبیح‏کنندگانم، معبودى جز تو نیست منزّهى تو، من از تکبیرگویانم، معبودى‏ جز تو نیست منزّهى تو پروردگار من و پروردگار پدران نخستین من
خدایا این است ثناى من بر تو براى تعظیم تو، و اخلاصم براى یاد تو. براى یکتاپرستى، و اقرارم به نعمتهایت، در شمارش آنان، اگرچه اعتراف دارم نتوانستم آنها را شماره کنم به خاطر کثرت و کمالش و نمایائى و پیشى جستنش تاکنون، آنچه همواره مرا با آن همراه آنها سرپرستى مى‏کردى، از هنگامى که مرا آفریدى و پدید آوردى، از آغاز عمر، و همه آنچه بر من بخشیدى از: بى‏نیاز گرداندنم از تهیدستى، و برطرف کردن بدحالى‏ و فراهم کردن اسباب راحتى و دفع دشوارى و گشودن گره اندوه، و تندرستى در بدن، و سلامت در دین، اگر همه جهانیان از گذشتگان و آیندگان به اندازه‏اى که نعمتت را ذکر کنم یارى‏ام دهند، نه من‏ قدرت ذکر آن را دارم نه آنها، مقدّسى و برترى، از اینکه پروردگار کریم، بزرگ، مهربانى، عطاهایت‏ به عدد نیابد
ه ثنایت نتوان رسید. نعمتهایت تلافى نگردد، بر محمّد و خاندان محمّد درود فرست و نعمتهایت را بر ما تمام کن‏ و به طاعتت خوشبختان فرما، منزّهى تو، معبودى جز تو نیست. خدایا بیچارگان را پاسخ مى‏دهى، و بدى را برطرف مى‏کنى، و به فریاد گرفتاران مى‏رسى، و بیماران را درمان مى‏کنى، و تهیدست را بى‏نیاز مى‏گردانى، و شکست را جبران مى‏نمایى، و به‏ خردسالان رحم مى‏کنى، و به بزرگسالان کمک مى‏دهى، جز تو پشتیبانى نیست، و فوق تو قدرتمندى وجود ندارد، و تو بر‌تر و بزرگى‏ اى رهاکننده اسیر در بند، اى روزى‏دهنده کودک خردسال، اى پناه هراسنده پناه‏خواه، اى که‏ برایت شریک و وزیرى نیست
بر محمّد و خاندان محمّد درود فرست، و د راین شب به من عطا کن بر‌ترین چیزى که عطا کردى و نائل نمودى یکى از بندگانت را، از نعمتى که مى‏بخشى، و عطاهایى که تجدید مى‏نمایى، و بلایى که برمى‏گردانى‏ و رنجى که برطرف مى‏کنى، و دعایى که مى‏شنوى، و عمل نیکى که مى‏پذیرى، و بدى که مى‏پوشانى، همانا به هرچه خواهى مهربان و آگاهى، و بر هرچیز توانایى. خدایا تو نزدیک‏‌ترین کسى هستى که خوانده شود، و سریع‌ترین کسى‏که جواب دهد، و بزرگوار‌ترین کسى‏که گذشت کند، و وسیع‏‌ترین کسى‏که عطا کند، و شنوا‌ترین کسى‏که سؤال شود، اى مهربان دنیا و آخرت، و بخشنده‏ دنیاوآخرت، همانند تو سؤال شده‏اى نیست، و غیر تو آرزو شده‏اى وجود ندارد، خواندمت، پاسخم دادى، از تو درخواست‏ کردم عطایم نمودى، و به سویت میل کردم، به من رحم فرمودى
ه تو اطمینان کردم، نجاتم دادى، و به تو پناهنده شدم، کفایتم نمودى، خدایا درود فرست بر محمّد بنده و فرستاده‏ات و پیامبرت، و بر همگى اهل بیت پاک و پاکیزه‏اش، و نعمتهایت را بر ما تمام کن، و عطاهایت را بر ما گوارا گردان، و ما را نسبت به خود از سپاسگذاران، و در نعمت‏هایت‏ از یادکنندگان ثبت فرما، آمین آمین اى پروردگار جهانیان، خدایا اى که مالک شد و توانست، و توانست و چیره شد، نافرمانى‏ شد و پوشاند، از او آمرزش خواسته شد و آمرزید، اى هدف خواستاران مشتاق، و ‌‌نهایت آرزوى امیدواران‏ اى آن‏که در دانش بر هرچیز احاطه دارد، و در مهربانى و رحمت و بردبارى، جویندگان گذشت از گناه را فرا مى‏گیرد
خدایا در این شب به تو رو مى‏آوریم، شبى که آن را شرافت و عظمت دادى به محمّد پیامبرت و فرستاده‏ات و برگزیده از خلقت، و امین وحیت، آن مژده‏دهنده و ترساننده، و چراغ نوربخش، آن‏که به سبب او بر مسلمانان‏ نعمت بخشیدى، و او را رحمت براى جهانیان قرار دادى. خدایا بر محمّد و خاندان محمّد درود فرست، آنچنان‏که محمّد از جانب تو شایسته آن است، اى بزرگ، بر او بر همه خاندان نجیب و پاک و پاکیزه‏اش درود فرست، و ما را به گذشت از ما بپوشان، که صداها با انواع لغات به جانب تو بلند است، خدایا در این شب براى‏ ما قرار ده، از هر خیرى نصیبى که میان بندگانت تقسیم مى‏کنى، و نورى که با آن هدایت مى‏نمایى، و رحمتى که‏ مى‏گسترانى
و برکتى که فرو مى‏فرستى، و عافیتى که بر اندام حیات بندگان مى‏پوشانى، و رزقى که مى‏گسترى، اى مهربان‏‌ترین مهربانان. خدایا ما را در این وقت از پیشگاه رحمتت پیروز و رستگار و پذیرفته و بهره‏مند بازگردان، و ما را از ناامیدان قرار مده، و از رحمتت با دست خالى مگذار، و از آنچه از فضلت امیدواریم مبتلاى به حرمان مکن، و از رحمتت محروممان‏ منما، و از افزونى آنچه از عطایت آرزو داریم ناامید مساز، و ناکام باز مگردان، و از درگاهت مران، اى بخشنده‏‌ترین بخشندگان، و کریم‏‌ترین کریمان، یقین‏کنان به درگاهت رو نمودیم، و آهنگ‏کنان و قصدکنان به زیارت خانه‏ات آمده‏ایم، بر اداى مناسک حج یارى‏مان ده، و حجّمان را کامل نما، و از ما درگذر و به ما سلامت کامل بده، چرا که دستهاى خود را به جانب تو دراز کرده‏ایم، و آن دستها به خوارى اعتراف علامت‏دار است. خدایا آنچه را در این‏ شب از تو خواستیم به ما عطا کن
و کفایت آنچه را از تو خواستین عهده‏دار باش، که ما را کفایت‏کننده‏اى جز تو نیست، و براى ما پروردگارى جز تو نمى‏باشد، قانونت بر ما نافذ است، دانشت ما را فراگیر است، قضایت درباره ما عادلانه است، خیر را براى ما حکم کن‏ و ما را اهل خیر قرار بده. خدایا پاداش بزرگ و ذخیره کریمانه و دوام آسایش را به حق جودت بر ما لازم گردان، و گناهان همه ما را بیامرز، و با هلاک‏شدگان هلاکمان مکن، و مهربانى و رحمتت را از ما باز مگردان، اى مهربان‏‌ترین مهربانان
خدایا در این وقت ما را از کسانى قرار ده که از تو درخواست کردند، و تو به آنان عطا فرمودى‏ و تو را شکر نمودند پس بر آنان افزودى و به سویت بازگشتند و آنان را پذیرفتى، و به سوى تو از همه گناهانشان بیزاى جستند پس همه گناهانشان را آمرزیدى‏ اى داراى بزرگى و بزرگوارى. خدایا ما را پاک کن، و به جانب راست و درستى توجّه ده، و زارى ما را بپذیر، اى‏ بهترین کسى‏که درخواست شد، و رحم‏کننده‏‌ترین کسى‏که از او رحمت خواسته شد، اى آن‏که بر هم نهادن پلکها، و دقت نظر چشمها بر او پوشیده نیست، و آنچه در نهان مستقرّ شده، و آنچه را پنهانیهاى قلوب در برگرفته از او مخفى نیست، آرى همه‏ اینها را دانشت شماره کرده، و بردبارى‏ات فرا گرفته، تو منزّهى و برترى، از آنچه ستمگران درباره‏ات‏ مى‏گویند، پس برترى آسمانهاى هفتگانه و زمینها و هرکه در آنهاست تو را تسبیح مى‏گویند، و هیچ موجودى نیست مگر اینکه با سپاست تسبیح مى‏گوید
پس تو را سپاس و بزرگوارى و بلندى مقام، اى دارنده بزرگى و کرامت و فضل و نعمت، و عطاهاى بزرگ، و تویى بخشنده کریم رئوف و مهربان، خدیا از روزى عدالت بر من‏ وسعت ده، و در تن دینم سلامت کامل بخش، و ترسم را امان ده، و وجودم را از آتش آزاد کن، خدایا بلایت را به جریمه گناهانم بر من قرار مده، و مرا به تدریج بر بدیهایم مؤاخذه مکن، و مرا در خیالات باطلم‌‌ رها مساز، و شر بدکاران جن و انس را از من دور کن
اى شنوا‌ترین شنوایان، اى بینا‌ترین بینایان، و اى سریع‌ترین حسابرسان، و اى مهربان‏‌ترین مهربانان، بر محمّد و خاندان محمّد آن سروران با میمنت درود فرست، و از تو درخواست مى‏کنم خدایا حاجتم را که اگر آن را به من عطا کنى، بى‏شک‏ هرچه را از من دریغ ورزى به من ضررى نرساند، و اگر قضاى حاجتم را از من دریغ نمایى، آنچه را عطایم کنى سودى نبخشد، آزادى عهده‏ام را از آتش از تو درخواست‏ مى‏کنم، معبودى جز تو نیست، یگانه‏اى، برایت شریک نیست، فرمانروایى و سپاس خاص توست، و تو بر هرچیز توانایى، پروردگارا پروردگارا
خدایا، در عین توانگرى‏ تهیدستم، پس چگونه در تهیدستى تهیدست نباشم، خدایا در عین دانایى نادانم، پس چگونه در عین نادانى نادان‏ نباشم. خدایا همانا اختلاف تدبیرت، و سرعت تغییر تقدیراتت، بندگان عارف به تو را، از اطمینان به بخشش و ناامیدى از تو در گرفتارى باز داشته است. خدایا از من است آنچه سزاوار پستى من است، و از توست‏ آنچه شایسته بزرگوارى توست
خدایا تو خود را با لطف و مهربانى به من توصیف کرده‏اى پیش از پیدایش ناتوانى من، آیا آن دو را از من دریغ ورزى پس از پدید آمدن ناتوانى‏ام، خدایا اگر زیبایى‏هایى از من نمایان شود، به فضل توست، و تو را بر من منت بسیار است، و اگر زشتیهایى از من ظاهر گردد، به عدل توست و تو را بر من حجت کامل است. خدایا چگونه مرا وا مى‏نهى در صورتى که عهده‏دار من شده‏اى؟ و چگونه مورد ستم واقع شوم و حال آنکه تو یار منى؟ یا چگونه ناامید گردم، درحالى‏که نسبت به من سخت مهربانى‏ اینک به نیازم به تو، متوسل به توام، و چگونه متوسل به تو شوم به آنچه که محال است به تو برسد، یا چگونه از حالم به تو شکایت کنم و حال آنکه بر تو پوشیده نیست؟ یا چگونه با گفتارم ترجمه حال نمایم
درحالى‏که از تو براى تو واضح است؟ یا چگونه آرزوهایم را به عرصه نومیدى برى، در صورتى‏که به آستان تو وارد گشته؟ یا چگونه احوالم را نیکو نگردانى، درحالى‏که احوال من استوار به توست؟ خدایا چه اندازه به من لطف دارى. با این نادانى فوق العاده من، و چه‏قدر به من مهربانى، با این عمل زشت من؟ خدایا چقدر به من نزدیکى، و من چقدر از تو دورم، و چه اندازه به من مهر مى‏ورزى پس چیست. آنچه مرا از تو در پرده مى‏کند؟ خدایا از اختلاف آثار، و تغییرات احوال دانستم که خواسته‏ات از من این است که خود را در هرچیز به من بشناسانى‏ تا در هیچ‏چیز نسبت به تو جاهل نباشم، خدایا هر زمان فرومایگى‏ام از سخن مرا بازداشت، کرم تو گویایم نمود، و هروقت اوصافم‏ ناامیدم کرد، نعمتهایت به طمعم انداخت
خدایا کسى‏که زیباییهایش زشتى بوده، پس چگونه زشتیهایش زشتى‏ نباشد، و کسى‏که حقیقت‏گوییهایش ادعاى خالى بوده، چگونه ادعاهایش ادعا نباشد؟ خدایا دستور نافذت، و مشیت چیره‏ات، براى صاحب سخن سخنى، و براى صاحب حال حالى‏ نگذشته، خدایا چه بسیار طاعتى که بنا کردم، و چه بسیار حالتى که استوار نمودم. عدالتت اعتمادم را بر آنها ویران کرد، ولى فضل تو عذر مرا از آنها پذیراست. خدایا همانا مى‏دانى هرچند طاعت از جانب من، به صورت کار جدّى ادامه نداشته، ولى به‏ صورت محبّت و اراده ادامه داشته. خدایا چگونه تصمیم بگیرم و حال آنکه تو چیره‏اى؛ و چگونه تصمیم نگیرم درحالى‏که تودستوردهنده‏اى
خدایا مردّد شدن من در آثار موجب دورى دیدار است، پس مرا با وجودت گرد آور، به وسیله عبادتى که مرا به تو رساند، چگونه بر وجود تو استدلال شود، به موجودى که در وجودش نیازمند به توست؟ آیا براى غیر تو ظهورى هست که براى تو نیست، تا آنان غیر وسیله ظهور تو باشد؟!! کى پنهان بوده‏اى، تا نیازمند به دلیلى باشى که بر تو دلالت کند و کى دور بوده‏اى، تا آثار واصل کننده به تو باشند؟ کور باد دیده‏اى که تو را بر آن دیده‏بان نبیند و زیانکار باد تجارت بنده‏اى که از محبّتت براى او سهمى قرار نداده‏اى
خدایا مرا به رجوع به آثار فرمان دادى، پس مرا به پوششى از انوار و هدایتى بصیرت‏جو به سوى خود بازگردان، تا از آنها به سویت بازگردم‏ همانطور که از آنها به بارگاهت بار یافتم، با نگاهدارى نهادم از نگاه به آنها و برگرفتن همّتم از اعتماد بر آنها، همانا تو بر هرچیز توانایى. خدایا این خوارى من است که در برابرت عیان است، و این حال من است که بر تو پوشیده نیست، از تو رسیدن به تو را مى‏خواهم، و بر تو استدلال مى‏کنم، پس به نورت مرا به وجودت‏ راهنمایى کن، و در برابرت به صدق بندگى بر پا دار. خدایا از علم مخزونت به من بیاموز، و به‏ پرده نگاهداریت حفظم کن
خدایا مرا به حقایق اهل قرب محقق کن، و به راه و روش اهل جذب ببر، خدایا به تدبیرت نسبت به من مرا از تدبیرم، و به اختیارت از اختیارم بى‏نیاز گردان، و مرا به مواضع بیچارگى‏ام‏ آگاه کن، خدایا مرا از خوارى نفسم نجات ده، و از شک شرکم پاک کن و پیش از آنکه وارد قبر شوم، از تو یارى مى‏جویم، پس مرا یارى ده، و بر تو توّکل مى‏کنم، پس مرا وامگذار، و از تو درخواست مى‏کنم. پس ناامیدم مکن، و در فضل تو رغبت مى‏نمایم، پس محرومم مگردان، و خود را به تو منسوب مى‏کنم، پس دورم مکن، و در آستانه تو مى‏ایستم پس مرانم
خدایا خشنودى تو منزّه است از اینکه علّتى از جانب تو داشته باشد، پس چگونه ممکن است براى آن علّتى از ناحیه من بوده باشد؟ خدایا تو بى‏نیازى از اینکه نفعى از جانب خویش به حضرتت رسد، پس چگونه بى‏نیاز از من نباشى؟ خدایا قضا و قدر مرا به‏ آرزو انداخت، و هواى نفس مرا در بندهاى شهوت اسیر کرد، پس تو یاور من باش تا پیروزم نمایى‏ و بینایم کنى، و به فضل خود بى‏نیازم فرما، تا به وسیله تو از خواسته‏ام بى‏نیاز کردم، تویى که انوار را در قلوب دوستانت‏ تاباندى، تا تو را شناختند و یگانه‏ات دانستند، و تویى که بیگانگان را از قلوب عاشقانت راندى‏ تا غیر تو را دوست نداشتند، و به غیر تو پناه نبردند، تو مونس آنانى آنجا که عوالم آنان را به وحشت‏ اندازد، تویى که آنان را هدایت نمودى، هرجا که نشانه‏هایى براى آنان آشکار شد، کسى‏که تو را گم کرده چه یافته؟ و چه گم کرده
کسى‏که تو را یافته، همانا محروم شد کسى‏که به جاى تو بهدیگرى راضى گشت، و زیانکار شد کسى‏که از تو به‏ دیگرى روى آورد، چگونه به غیر تو امید بست، و حال آن‏که احاسنت را بریده نساختى، و چگونه از غیر تو خواسته شود در صورتى که تو شیوه نعمت‏بخشى‏ات را تغییر نداده‏اى، اى که به عاشقانش شیرینى همدیم خود را چشاند، در نتیجه گویا نه در برابرش‏ ایستادند، اى که اولیایش را جامه‏هاى هیبت پوشاند، پس آمرزش‏جویانه در مقابلش قرار گرفتند، تویى‏ یاد کننده پیش از یادکنندگان، و تویى شروع کننده به احسان، پیش از توجّه بندگان، و تویى جودکننده‏ به عطا، پیش از خواستن خواهندگان، و تویى بخشنده
و سپس آنچه را که به ما بخشیدى از ما به قرض خواهى، خدایا مرا به رحمتت بخواه تا به تو رسم، و مرا به عطایت جذ کن تا به جانب تو رو کنم. خدایا امیدم‏ از تو قطع نشود، گرچه نافرمانى‏ات کردم، چنان‏که ترسم از تو زایل نشود، گرچه اطاعتت نمودم، همانا جهانیان‏ مرا به جانب تو رانده‏اند، و دانشم به کرمت مرا به آستانه تو انداخته. خدایا من چگونه ناامید شوم و حال آنکه تو آرزوى منى، یا چگونه خوار گردم درصورتى‏که اعتمادم بر توست. خدایا چگونه عزّت خواهم، درحالى که در خوارى ثابتم کرده‏اى، و چگونه عزّت نخواهم با آن‏ که به خود نسبتم داده‏اى؟
خدایا چگونه نیازمند نباشم، و حال آن‏که مرا در نیازمندان نشاندى، یا چگونه نیازمند باشم‏ در صورتى که تو به جودت بى‏نیازم کرده‏اى، و تویى که معبودى جز تو نیست، خود را به هرچیز شناساندى، پس چیزى‏ جاهل به تو نیست، و تویى که خود را در هرچیز به من شناساندى، پس تو را در هرچیز نمایان دیدم، و تویى نمایان براى هرچیز، اى که به رحمانیّتش چیره شد، در نتیجه عرش در ذاتش پنهان شد، آثار را با آثار نابود کردى، و اغیار را به احاطه‏کنندگان افلاک انوار محو نمودى، اى که در سراپرده‏هاى عرشش پرده‏نشین از این شد که دیده‏ها او را دریابد، اى آن‏که به کمال زیبایى‏اش تجلّى کرد، پس تحقق یافت عظمتش از روى استیلا و برترى‏ چگونه پنهان شوى و حال آن‏که نمایانى، یا چگونه غایب شوى و حال آن‏که دیده‏بانى و حاضرى، همانا تو بر هرچیز توانایى، و سپاس تنها از آن خداست، خداى یگانه",دعای عرفه امام حسین ع
37,7,"به نام خداوند رحمن و رحیم
خدایا برای ولیت حجت بن الحسن که درودهایت بر او و پدرانش باد، در این ساعت ، و در هر ساعت سرپرست و نگهبان و پیشوا و یاور و راهنما و دیده بان باش، تا او را با رغبت مردم در زمینت سکونت دهی، و زمانی طولانی بهره مندش سازی",دعاء صاحب الزمان
38,56,بار خدایا،ای آن که توصیف واصفان،وصف کردنت نتواند و ای آن که امید امیدواران از تو در نگذرد و ای آن که پاداش نیکوکاران در نزد توتباه نگردد.ای خداوندی که پرستندگان چون از تو ترسند از دیگر کس نترسند و ای خداوندی که پرهیزگاران چون بیم تو به دل دارند،بیم کس به دل راه ندهند. اینجا که من ایستاده ام،جایگاه کسی است که بازیچه دست گناهان است و زمام اختیارش در کف خطاها و لغزشها.شیطان بر او تاخته وچیرگی یافته،پس،از روی تفریط،از انجام هر چه بدان فرمان داده ای قصور ورزیده و از سر غرور،هر چه را از آن نهی کرده ای مرتکب شده،همانند کسی که گستردگی عرصه قدرت تو را نمی شناسد یا آنکه احسان تو را در حق خود انکار می کند .و آنگاه که دیده هدایتش بیناشود و آن ابرهایی که بصیرتش را فرو پوشانیده پراکنده گردد،آن ستمها که در حق خود کرده بر شمرد و در آن خلافها که در امرپروردگارش مرتکب شده بیندیشد.پس عصیان بزرگ خود را به همان بزرگی که هست بنگرد و خلاف عظیم خود را به همان عظمت که هست مشاهده کند.آنگاه با دلی پر امید به تو روی نهد در حالی که دیده ازپشت پای خجالت بر نتواند داشت.همه رغبت خویش در تو بسته و تنهااعتمادش به توست.با امیدی که در دل خود پرورده از روی یقین آهنگ تو کرده و با دلی بیمناک و اخلاصی تمام به درگاه تو روی آورده است .واگر دیگران طمع در دیگری بسته اند او جز در تو طمع نبسته،اگر دیگران از دیگری هراسناکند او را جز از تو هراسی در دل نیست.بار خدایا،بنده تو در پیشگاه تو به تضرع ایستاده و به خشوع چشم بر زمین دوخته و درپیشگاه عز تو سر به خواری فرو داشته و خاضعانه راز دلش را که تو خودبدان آگاه تری با تو در میان نهاده و فروتنانه گناهانش را که تو خودشمارشان بهتر می دانی یک یک بر می شمرد.به درگاه تو استغاثه می کنداز واقعه شگرفی که بدان گرفتار آمده و تو خود از آن با خبری و زاری می کند از عملی ناپسند که به سبب سرپیچی از حکم تواش رسواساخته:همان گناهانی که لذات آنها سپری گشته و شتابان گریخته است و عواقب شومشان باقی است چنان که گویی هرگز سر رفتنش نیست. ای خداوند من،چنین بنده ای اگر به عدل خود عقوبتش کنی زبان به انکار نمی گشاید و اگر عفوش کنی و بر او رحمت آوری عفوو رحمتت را در برابر عظمتت بزرگ نشمارد.زیرا تو آن پروردگارکریمی هستی که آمرزش گناهان بزرگ را بزرگ نمی شمری. ای خداوند،این منم که به سوی تو آمده ام،مطیع فرمان توام آنجا که فرمان داده ای که بندگانت دست به دعا بر دارند.اینک خواهم به آن وعده اجابت که داده ای وفا کنی،که تو خود گفته ای :بخوانید مرا تا شمارا اجابت کنم. بار خدایا،بر محمد و خاندانش درود بفرست و آن سان که من دربرابر تو به گناه خود اعتراف کرده ام،تو نیز به آمرزش خود مرا بپذیر.وآن سان که خود را در برابر تو پست گردانیده ام مرا از لغزشگاههای گناه برگیر و آن سان که در انتقام گرفتن از من درنگ کرده ای،مرا درپرده رحمت خویش مستور دار. بار خدایا،قصد مرا در اطاعت خویش پایداری بخش و بصیرتم را در پرستشت قوی گردان و مرا توفیق کارهایی ده که با آن از آلودگی گناه شست و شویم دهی،و چون بمیرانی بر آیین خود و آیین پیامبرت محمدعلیه السلامبمیران. ای خداوند،در همین مکان که ایستاده ام،از گناهان خرد و کلان خود،از بدیهای پنهان و آشکار خود،از لغزشهای گذشته و حال خود به درگاه تو توبه می کنم،چونان توبه کسی که از آن پس حتی با خود سخن از گناه نگوید و در خاطر نگذراند که خطای پیشین از سر گیرد. ای خداوند من،تو خود در کتاب محکمت گفته ای که توبه بندگانت را می پذیری و گناهانشان را عفو می کنی [2] و توبه کنندگان را دوست می داری [3] ،پس همچنان که وعده داده ای توبه من بپذیر و همچنان که برعهده گرفته ای از خطاهای من درگذر و آن سان که شرط کرده ای محبت خود نصیب من ساز. ای پروردگار من،من نیز شرط می کنم که زین پس کاری را که تواش ناخوش داشته ای مرتکب نشوم و بر عهده می گیرم که عملی راکه تواش ناپسند دانسته ای انجام ندهم و از هر چه معصیت توست دوری گزینم. ای خداوند،تو بهتر می دانی که من چه کرده ام،پس آن گناهان را که خود بدانها آگاهی بیامرز و به قدرت خود مرا بدان سو ببر که خوددوست داری. ای خداوند،بر ذمه من تبعاتی است که در حفظ دارم و تبعاتی که از یادبرده ام،ولی همه را چشم تو که هرگز به خواب نمی رود می نگرد و علم تو که هیچ چیز از آن نهان نمی ماند،می داند .تو خود کسانی را که بر من ذمه دارند عوض ده و بار گناه آن از دوش من برگیر و از سنگینی آن بکاه ومرا از ارتکاب چنان گناهانی نگه دار. ای خداوند،من در توبه خویش پایداری نتوانم،مگر تو مرا از گناه نگه داری و از گناه پرهیز نتوانم مگر تو توان آنم دهی.پس مرا به نیرویی به حد کفایت توانا گردان و به عصمتی باز دارنده از گناه مدد فرمای. ای خداوند،هر بنده ای،به درگاه تو توبه می کند و حال آنکه تو به علم خود می دانی که توبه خود خواهد شکست و بار دیگر به گناه وخطای خود باز خواهد گشت.خداوندا،به تو پناه می آورم اگر در این زمره باشم.ای خداوند،این توبه من از آن گونه قرارده که بعد از آن نیازمند توبه نشوم.توبه ای که موجب زداییدن گناهان گذشته من باشد وسبب در امان ماندن در باقی عمر از گنهکاری. ای خداوند،از نادانی خود،از درگاه تو،پوزش می طلبم و بخشایش کردار بدم را از تو می خواهم .به احسان خویش مرا در کنف رحمت خودجای ده و به فضل و کرم خویش در پرده عافیت خود بپوشان. ای خداوند،به درگاه تو توبه می کنم از هر خاطره بد که در دلم خطورکرده و هر نگاه گناه آلود که چشمم مرتکب شده و هر سخن بیجا که برزبانم جاری گشته که خلاف اراده تو و بیرون از دایره دوستی تو بوده است،توبه می کنم آن چنان که یک یک اعضایم از عقوبتهای تو به سلامت مانند و از خشم دردناک تو که متجاوزان و ستمکاران از آن بیمناکند در امان باشند. بار خدایا به تنهایی من در برابر خود و تپیدنهای دلم از خوف خود ولرزش اعضایم از هیبت خود رحمت آور،که گناهانم،ای پروردگار من،مرا در پیشگاه تو در مقام رسوایی بر پای داشته .اگر خود خاموشی گزینم،کسی درباره من سخن نخواهد گفت و اگر شفیعی بطلبم،دانم که سزاوار شفاعت نیستم تا کسی مرا شفاعت کند. بار خدایا،بر محمد و خاندانش درود بفرست و کرمت را شفیع خطاهای من قرار ده و به عفو و بخشایش خود گناهانم عفو کن و مرا به عقوبتی که سزاوار آنم جزا مده و احسان خود به فراوانی به من ارزانی دار و مرا در پرده عفو خود بپوشان.ای خداوند،با من همانندپیروزمندی رفتار کن که بنده ای ذلیل در برابرش زاری می کند و آن پیروزمند بر او رحمت می آورد،یا همانند توانگری که فقیری راه بر اومی گیرد و آن توانگر بی نیازش می سازد. بار خدایا،کس نیست که مرا پناه دهد،سایه عز توست که بایست مراپناه دهد.کس نیست که به درگاه تو شفیع من شود،فضل و کرم توست که بایست مرا شفاعت کند.گناهانم مرا می ترساند،عفو توست که بایست مرا ایمنی بخشد. ای خداوند من،آنچه بر زبان می آورم نه از آن روست که از اعمال ناستوده خود بی خبرم،یا کردارهای ناپسند خود از یاد برده ام،بل برای آن است که آسمانها و ساکنان آنها و زمین و هر چه بر روی آن است،پشیمانی مرا که در برابر تو اظهار کرده ام بشنوند و بدانند که توبه کرده ام و به تو پناه آورده ام.باشد که یکی از آنها بر شوربختی من رحمت آرد یا بر بد حالی منش رقت آید و در حق من دعایی کند که توزودتر از دعای من مستجاب فرمایی،یا روی شفاعت بر زمین نهد وشفاعت او از درخواست من مقبول تر افتد و سبب رهایی من از خشم توو توفیق یافتن من به خشنودی تو باشد. بار خدایا،اگر پشیمانی به درگاه تو توبه است،من پشیمان ترین پشیمانانم و اگر ترک گناه بازگشت به توست،من نخستین بازگشتگانم واگر استغفار است که گناهان را می ریزد،من در زمره استغفار کنندگانم. ای خداوند،همچنان که ما را به توبه فرمان داده ای و پذیرفتنش بر عهده گرفته ای،همچنان که ما را به دعا بر انگیخته ای و وعده اجابت داده ای،پس بر محمد و خاندانش درود بفرست و توبه من بپذیر و به جایی که نومیدان از رحمت خود را باز می گردانی باز مگردان.تویی آن که توبه گنهکاران می پذیری و با خطاکاران بازگشته از خطا مهربان هستی. بار خدایا،بر محمد و خاندانش درود بفرست آن سان که ما را به سبب او راه هدایت نمودی .بر محمد و خاندانش درود بفرست آن سان که ما را به هدایت او نجات بخشیدی.بر محمد و خاندانش درودبفرست،درودی که در روز بازپسین،روز بینوایی،شفیع ما به نزد توباشد،که تو بر هر کاری توانایی.و آن بر تو سهل و آسان است.,دعاۓ توبہ
39,57,"بار خدايا، از تو راه خير را مى‏طلبم، كه تو به آن آگاهى. پس درود بفرست بر محمد و خاندان او و هر چه خير است براى من مقدر فرماى. و به ما الهام كن شناخت راهى را كه بايد اختيار كنيم. و آن را وسيله‏اى ساز كه به آنچه براى ما مقرر كرده ‏اى راضى باشيم و در برابر حكم تو تسليم شويم. پس غبار ترديد از دل ما بزداى و ما را به يقينى چون يقين مخلصان يارى فرماى. بار خدايا، براى ما مخواه كه در شناخت آنچه براى ما گزيده‏ اى عاجز آييم، آنگاه تقدير تو را حقير شماريم‏ و آنچه را خشنودى تو در آن است مكروه داريم و به راهى رويم كه ما را از سرانجام نيك دور دارد و به غير عافيت نزديك گرداند. خداوندا، ناخشنودى ما را از قضاى خود به خشنودى بدل فرماى و هر حكم تو را كه دشوار مى ‏شماريم بر ما آسان گردان. در دل ما انداز كه مطيع اراده و منقاد مشيت تو باشيم، تا در گزاردن هر كار كه فرمان داده ‏اى در آن شتاب ورزيم درنگ نكنيم و در هر كار كه خواسته ‏اى درنگ كنيم شتاب نورزيم و آنچه را كه تو دوست مى‏ دارى ناخوش نينگاريم و آنچه را تو ناخوش مى ‏دارى اختيار نكنيم. بار خدايا، كار ما به راهى انداز كه فرجامش پسنديده ‏تر بود و سرانجامش بهتر، كه هر فايدت كه از تو رسد گرانبهاست و هر بخشش كه كنى عظيم است و هر چه خواهى كنى، و أنت على كل شي‏ء قدير.

",دعا در استخاره و طلب خیر
40,58,خدایا مرا توفیق دادی که تلاوت کتاب تو را به پایان رساندم نوری درخشان فرو فرستادی  گواه بر کتب دیگر گردانیدی و بر هر کلامی که بر خلق خواندی برتری دادی. فرقان است که بدان حلال را از حرام جدا کردی. قرآن است که شرایع و احکام خود را در آن آشکار نمودی، کتابی است برای بندگان شکافته و روشن. و وحی است که بر پیغمبرت محمد صلی الله علیه و آله فرستادی. روشنائی است که برافروختی تا ما به فروغ آن در تاریکی های ضلالت و جهل راه یابیم درمان درد آن کس کردی که از روی اندیشه بدان گوش فرا دهد و با تصدیق آن را بشنود. ترازوی دقیق و درستی است که زبانه آن به چپ و راست نمی‏ گراید. چراغ هدایتی است که فروغ آن در نظر بینندگان خاموش نمی‏گردد. رایت نجاتی است که هر کس در پی آن رود گمراه نمی‏شود و هر که چنگ در گوشه عصمت او زند دست هلاکت بر او چیره نگردد. خدایا اکنون که توفیق تلاوت به ما مرحمت فرمودی و خشونت زبان ما را به سلاست عبارت آن نرم کردی، ما را از آن گروه گردان که رعایت آن نیز چنانکه باید کردند و منقاد تو گشتند، آیات محکم قرآن را از روی اعتقاد گردن نهادند، هم به متشابه آن ایمان آوردند و هم به ادله روشن. خدایا بر پیغمبرت محمد صلی الله علیه و آله به جملگی آن را فرو فرستادی و همه عجائب آن را به او الهام فرمودی و تفسیر آن را به ما به میراث دادی و ما را بر کسی که علم قرآن نداری برتری بخشیدی نیروی ما را از او افزون کردی و رتبه ما را والاتر از او گردانیدی که تاب تحمل این علم نداشت. خدایا! همچنانکه دل ما را برای نگاهداری قرآن شایسته دیدی و بزرگی و فضل آن را به ما شناساندی پس بر محمد که نخست مردم را بدان پند داد و بر خاندان او که گنجوران علم اویند درود فرست و ما را از زمره‏ ی آن گروه گردان که قرآن را از جانب تو می‏دانند تا در ایمان ما شک راه نیابد و از راه راست منحرف نشویم‏ خدایا! درود بر محمد و آل او فرست و ما را از آن کسان قرار ده که چنگ در ریسمان قرآن زنند. و در حوادث شبهه ‏ناک به سنگر محکم آن پناه برند و در زیر سایه‏ی بال او بیاسایند و چون روشنی بامداد بدو راه شناسند و مانند پرتو تابناک سپیده ‏دم پیروی دستور او کنند و از فروغ چراغ او روشن شوند و راه حق از غیر او نجویند. خدایا! همچنانکه محمد صلی الله علیه و آله را به سبب قرآن چون علم هدایت برافراشتی تا به سوی تو راه نماید و خاندان او را در روشی پسندیده سالک گردانیدی پس بر محمد و آل او درود فرست و قرآن را دست‏ آویزی گردان برای ما که به والاترین منازل کرامت رسیم و نردبانی که تا جایگاه امن و آسایش بالا رویم و به پاداش آن در عرصه ‏ی قیامت رستگار شویم و به موجب آن به نعمت سرای جاودانی درآئیم. خدایا درود بر محمد و آل او فرست و بار گناهان را به سبب قرآن از دوش ما فروافکن و ما را خصال نیکوکاران بخش و پیرو آنان گردان که در ساعات شب و آغاز و انجام هر روز به عبادت تو برمی‏خیزند تا به برکت آن ما را از هر آلودگی پاک کنی، و تابع آنها قرار ده که از روشنی او بهره‏مند شدند و آرزوی دنیا ایشان را از عمل آخرت باز نداشت و به فسون و نیرنگ فریبشان نداد تا از کار درمانند. خدایا درود بر محمد و آل او فرست و قرآن را در تاریکیهای شبهای تیره مونس ما کن و آن را پاسدار ما گردان که از نیرنگ شیطان و وسوسه‏ ی او ما را نگاه دارد و پای ما را از رفتن به سوی معاصی بربندد، و زبان ما را از بیهوده ‏گوئی بی‏گزند و آسیب گنگ گرداند و اعضای تن ما را از گناهان باز دارد و آنچه را که پرده ‏ی غفلت در نوردیده از دیده‏ ی اعتبار او پنهان کرده است بگشاید تا دلهای عجایب آن را نیک دریابد، و امثال عتاب ‏آمیز آن که کوههای سخت از حمل آن عاجزند در دل ما نشیند. خدایا درود بر محمد و آل او فرست و به قرآن ظاهر ما را آراسته دار. و صفحه‏ ی اندیشه‏ی ما را از وسوسه‏ ها پاک کن و آلودگی دلهای ما را به قرآن بشوی و بند بار سنگین گناه را از ما بگسل و پریشانی کارهای ما را به سامان آور، و آن هنگام که هنگامه‏ ی عرض اعمال است در گرمگاه روز قیامت سوز تشنگی ما را به قرآن فرو نشان، و در سهم ناکترین روز که رستاخیز ماست به سبب قرآن جامه‏ ی امان بر ما بپوشان. خدایا درود بر محمد و آل او فرست و به قرآن تنگدستی ما را جبران کن که محتاج نباشیم، و آسایش زندگی و فراوانی روزی نصیب ما کن و از سرشت بد و خوی زشت بر کنار دار و از پرتگاه کفر و داعیه ‏ی نفاق حفظ کن تا قرآن در آن روز ما را سوی خشنودی و بهشت تو کشاند و در دنیا از خشم و نافرمانی تو بازدارد و نزد تو گواهی دهد که ما حلال آن را حلال دانستیم و حرام آن را حرام. خدایا درود بر محمد و آل او فرست و سختی جان کندن را هنگام احتضار به برکت قرآن بر ما سهل گردان و آن ناله‏ های پر مشقت و پیچیدن نفسها در گلو را وقتی که جان به ترقوه می‏رسد بر ما آسان کن، آن هنگام که گویند کیست درمان کننده؟ و فرشته‏ ی مرگ برای گرفتن جانها از پشت پرده‏ های غیب خویش را بنماید و از کمان مرگ تیرهای وحشتناک فراق سوی جانها پرتاب کند و جامی به طعم شرنگ از زهر ناب پرورده سازد، هنگام بار بستن سوی آخرت فرا رسیده است. کردارها چون طوق بر گردنها بسته. خانه گور تا روز قیامت جای ماندن ما خواهد بود. خدایا درود بر محمد و آل او فرست و فرود آمدن این سرای نو را بر ما مبارک گردان، که باید در آن پوسیده شویم و دیر زمانی میان طبقه ‏های گل نمناک درنگ کنیم. و خانه گور را پس از مفارقت دنیا بهترین منزل ما قرار ده و تنگی لحد را برای ما فراخ کن و به گناهان بزرگ در پیشگاه حاضران عرصات ما را رسوا مساز. و به حرمت قرآن در آنجای که عملها را بر تو عرضه می‏دارند به خواری مقام ما رحم کن، و آنگاه که جسر دوزخ زیر پای گذرندگان می‏ لرزد گامهای ما را استوار گردان و از لغزش بازدار و از هر اندوهی در روز قیامت و از عقبات سهمگین و سخت آن گیر و دار برهان. در آن روز پشیمانی و افسوس که روی ستمگران سیاه شود روی ما را سفید گردان و دوستی ما را در سینه‏ی مومنان جای ده. و زندگی را بر ما بی‏رنج و سختی بگذران. خدایا درود بر محمد فرست که بنده‏ی تو و پیغمبر تست و پیغام تو را برسانید و فرمان تو را آشکار کرد و بندگان تو را خیرخواهی نمود. خدایا پیغمبر ما را صلواتک علیه و علی آله در روز قیامت از همه ‏ی پیغمبران به خود نزدیکتر گردان و شفاعت او را بیش از آنان بپذیر و رتبه او را فزونتر و آبروی او را بیشتر کن. خدایا درود بر محمد و آل محمد فرست و پایه‏ ی او را والا و حجت او را بزرگ و ترازوی او را سنگین گردان و شفاعت او را بپذیر و وسیلت او را نزدیک کن و روی او را سفید و روشنائی او را کامل و رتبه‏ی او را بلند ساز و ما را بر سنت او زنده بدار و بر دین او بمیران. و به روش او بر و در راه او سالک گردان و از فرمانبران او قرار ده و در زمره‏ی پیروان وی محشور فرما و بر حوض او وارد کن و از جام او بنوشان. خدایا درود بر محمد و آل او فرست، درودی که بدان او را به بهترین آرزوی رسانی، از خیر و فضل و کرامت، که توئی صاحب بخشایش و گشایش بسیار و فضل عظیم. خدایا! او را در برابر اینکه پیغامهای تو را بگذارد و آیات تو را رسانید و بندگان تو را خیرخواهی نمود و در راه تو کوشید پاداشی ده بهتر از آنچه فرشتگان مقرب و پیغمبران مرسل و برگزیده را دادی,دعاهای ختم قرآن
41,59,"دعاى آن حضرت است هنگامى كه به هلال ماه نگاه مى‌‌كرد
(۱) ای آفریدۀ فرمان‌بردار و تلاش‌گر شتابان و رفت و آمد کننده در منازل معیّن‌شده و تصرّف‌کنندۀ در فلک تدبیر؛ (۲) ایمان آوردم به کسی که به سبب تو، تاریکی‌ها را روشن کرد؛ آنچه را با حواس، به سختی می‌توان یافت، به وسیلۀ تو آشکار ساخت؛ و تو را دلیلی از دلایل فرمانروایی‌اش بر هستی و نشانه‌ای از نشانه‌های سلطنت و قدرتش قرار داد؛ و تو را به زیادی و کاهش یافتن و طلوع و غروب و تابندگی و گرفتگی، به خدمت گرفت. در تمام این حالات فرمان‌بردار اویی و به سوی خواسته‌اش شتابانی. (۳) چه شگفت است تدبیری که در برنامۀ تو به کار برده و چه دقیق است آنچه در شأن تو انجام داده؛ تو را کلید ماهی جدید، برای کاری جدید قرار داده. (۴)از خداوند، پروردگارم و پروردگارت و آفریننده‌ام و آفریننده‌ات و حساب کننده‌ام وحساب کننده‌ات و صورتگرم و صورتگرت، درخواست می‌کنم که بر محمّد و آلش درود فرستد و تو را هلال بابرکتی قرار دهد که گذشت روزگاران آن برکت را از بین نبرد؛ و هلال پاکی که گناهان، آلوده‌اش نکند. (۵) هلال ایمنی از بلاها و سلامتی از بدی‌ها، هلال خوش‌طالعی که نحسی در آن نباشد و با میمنتی که مشقّت گرد آن نگردد و آسایشی که دشواری با آن مخلوط نشود و خیری که آمیخته به شرّ نگردد، هلال امن و امان و نعمت و احسان و سلامت و اسلام. (۶) خدایا! بر محمّد و آلش درود فرست و ما را از خشنودترین کسانی قرار ده که ماه نو بر آنان طلوع کرده و از پاکیزه‌ترین کسانی که به آن نگاه کرده و خوشبخت‌ترین کسانی که در آن به انجام هرگونه عبادت، از واجب و مستحب برخاسته‌اند؛ و ما را در این ماه به توبه موفّق کن و از گناه حفظ فرما و از دست زدن به معصیتت، نگاه دار. (۷) و ما را در این ماه، به سپاسگزاری نعمتت برانگیز؛ و پوشش‌های سلامت و تندرستی را به ما بپوشان و به سبب تام و تمامِ بجا آوردن بندگی‌ات در این ماه، نعمتت را بر ما کامل کن. تو بسیار نعمت‌دهنده و ستوده‌ای و درود خدا بر محمّد و آل پاک و پاکیزه‌اش باد.",دعاۓ رویت ہلال
42,30,خدايا ! از تو مي خواهم ،اي کسي که همه پرستش شده ها به بندگي ات اعتراف دارند .همه ستايش شده ها ستايشگر تواند .همه نايافته ها را نزد تو مي جويند، همه گرفتاران به تو پناه مي برند و تقاضا کنندگان از تو رد نمي شوند . درت براي هيچ تقاضايي بسته نيست . اي کسي که نه توصيف شدني است و نه حد پذير مي باشد . مانندي برايش نيست و عطايش منع شدني نيست . دور نيست و بهترين مقصد و مقصود است . ريسمان اميد بندگان به سوي او کشيده شده است . نه پدر است و نه فرزند مي باشد . شبيه و مثل براي او وجود ندارد. کرم و فضل او شمارش پذير نمي باشد . حوض نيکي او براي مردمان آماده ورود است . اي کسي که به ايستادن و نشستن توصيف نمي شوي . حرکت و ايستايي بر تو جاري نمي شود. اي خدا ، اي رحمان، اي مهربان، اي رحم کننده بر يعقوب پير و اي بخشنده لغزش داوود .اي کسي که خلف وعده نمي کني و از عذابي که وعده داده اي مي گذري . رزق و پوشانندگي ات بر گناهکاران کشيده شده. اي کسي که پناهگاه همه رانده شدگاني و اي کسي که همه با سجده بندگي ات مي کنند . راه هيچ کس براي رسيدن به بخشش تو بسته نيست . در حکمت ظلم نمي باشد . در کيفر ظالم ستمگر، صبر مي کني. بر بنده خطاکاري که به عهد خود وفا نکرده ،رحم کن که تو هر چه بخواهي مي کني، اي نيکي کننده و اي مهربان بر محمد، بهترين فرستاده که به بهترين معبود دعوت مي کرد و بر آل پاکيزه و طيب محمد که اهل کرم و بخشش اند ، درود فرست و با ما آنچه کن که سزاوار تو باشد، اي مهربان ترين مهربانان.,دعای معراج
43,18,"خدایا مرا به کیفرت ادب منما، و با نقشه‏اى با من نیرنگ مکن، پروردگارا از کجا برایم خیرى هست، درحالى‏که جز نزد تو یافت نمى‏شود، و از کجا برایم نجاتى است، درحالى‏که جز به تو فراهم نمى‏گردد، نه آن‏که نیکى کرد از کمک و رحمتت‏ بى‏نیاز شد، و نه آن‏که بدى کرد و بر تو گستاخى روا داشت، و تو را خشنود نساخت از عرصه قدرتت بیرون رفت. پروردگارا، پروردگارا، پروردگارا...
تو را به تو شناختم، و تو مرا بر هستى خود راهنمایى فرمودى، و به سوى خود خواندى، و اگر راهنمایى تو نبود، من نمی‌دانستم تو که هستى؟، سپاس خداى را که مى‏خوانمش و او جوابم را مى‏دهد، گرچه سستى‏ مى‏کنم گاهى که او مرا مى‏خواند، و سپاس خداى را که از او درخواست مى‏کنم و او به من عطا مى‏نماید، گرچه بخل مى‏ورزم هنگامى که از من قرض بخواهد، و سپاس خداى را که هرگاه خواهم براى رفع حاجتم صدایش کنم، و هرجا که خواهم براى رازونیاز با او بى‏پرده‏ خلوت کنم و او حاجتم را برآورد، سپاس خداى را که غیر او را نمى‏خوانم، که اگر غیر او را مى‏خواندم دعایم را مستجاب نمى‏کرد
و سپاس خداى را که به غیر او امید نبندم، که اگر جز به او امید مى‏بستم ناامیدم مى‏نمود، و سپاس‏ خداى را که مرا بخویش وا گذاشت، ازاین‏رو اکرامم نمود، و به مردم وا نگذاشت تا مرا خوار کنند، و سپاس خداى را که با من دوستى ورزید، درحالى‏که از من بى‏نیاز است، و سپاس خداى را که بر من بردبارى مى‏کند تا آنجاکه گویى مرا گناهى نیست! پروردگارم ستوده‏‌ترین موجود نزد من بوده و به ستایش من سزاوار‌تر است
خدایا راههاى درخواست حاجتهایم را به جانب تو باز مى‏یابم، و آبشخورهاى امید را نزد تو پر مى‏بینم، و یارى خواستن از فضل براى آن‏که تو را آرزو کرد بى‏مانع مى‏بینم، و درهاى دعا را براى فریاد کنندگان گشوده مى‏نگرم، و مى‏دانم که تو براى امیدواران در جایگاه اجابتى، و براى دل سوختگان‏ در کمین‏گاه فریادرسى، و به یقین در اشتیاق به جودت، و خشنودى به قضایت جایگزینى از منع بخیلان‏ است، و گشایشى از آنچه در دست ثروت‏اندوزان، و همانا مسافر به سوى تو مسافتش نزدیک است، و تو از آفریدگانت هرگز در پرده نیستى، جز اینکه کردارشان آنان را از تو محجوب نماید، من با درخواستم آهنگ تو کردم
و با حاجتم روى به تو آوردم، نیاز خواهى‏ام را به پیشگاه تو قرار دادم، و خواندت را دست‏آویز خویش نمودم‏ بى‏آنکه مستحق شنیدن خواهشم، و شایسته گذشت از من باشى، بلکه براى اطمینان به کرمت، و آرامش به درستى وعده‏ات، و پناه‏جستن به ایمان به یگانگى‏ات و یقین به معرفتت که مرا پروردگارى جز تو نیست، و معبودى جز تو نیست، یگانه و بى‏شریکى. خدایا تو گفتى و گفتارت بر حق، و وعده‏ات درست است] فرمودى: [از فضل خدا بخواهید که خدا به شما مهربان است، اى‏ آقاى من در شأن تو این نیست که دستور به درخواست دهى و از بخشش خوددارى کنى، تو با عطاهایت بر اهل مملکتت بسیار کریمى
و بر آنان با محبّت و رأفت بسیار احسان کننده‏اى. خدایا مرا در کودکى در میان نعمتها و احسانت‏ پروریدى، و در بزرگسالى نامم را بلند آوازه ساختى، اى آن‏که مرا در دنیا به احسان و فضل نعمتهایش پرورید و برایم در آخرت به گذشت و کرمش اشاره نمود، اى مولاى من معرفتم راهنمایم به سوى تو، و عشقم به‏ تو واسطه‏ام به پیشگاه توست، من از دلیلم به دلالت تو مطمئن، و از واسطه‏ام به شفاعت تو در آرامشم، اى آقایم تو را به زبانى مى‏خوانم که گناهش او را ناگویا نموده، و با دلى با تو مناجات مى‏کنم که جرمش او را هلاک ساخته، تو را مى‏خوانم اى پروردگارم در حال هراس و اشتیاق و امید و بیم، مولاى من هرگاه گناهانم را مى‏بینم بى‏تاب مى‏گردم، و هرگاه کرمت‏ را مشاهده مى‏کنم، به طمع مى‏افتم
پس اگر از من درگذرى بهترین رحم‏کننده‏اى، و اگر عذاب کنى ستم نکرده‏اى، خدایا حجّت من‏ در گستاخى بر درخواست از تو، با ارتکاب آنچه از آن کراهت دارى جود و کرم توست، و ذخیره‏ام در سختیها با کمى حیا همانا رأفت و رحمت توست، و امیدم بر ان است که بین حجّت و ذخیره‏ام آرزویم را نومید نکنى، پس امیدم را تحقق بخش، و دعایم را بشنو، اى بهترین کسى‏که خواننده‏اى او را خوانده، و بر‌ترین کسى‏که امیدوارى به او امید بسته، اى آقاى‏ من آرزویم بزرگ شده، و کردارم زشت گشته، پس به اندازه آرزیم از عفوت به من ببخش، و به زشت‏‌ترین کردارم مرا سرزنش مکن، زیرا کرمت بر‌تر از کیفر گنهکاران و بردباریت بزرگ‌تر از مکافات تبهکاران است
و من اى آقایم پناهنده به فضل توام، گریزان از تو به سوى توام، خواستار تحقق چیزى هستم که وعده کردى، و آن گذشت تو از کسى‏که گمانش را به تو نیکو کرده، چه هستم من اى پروردگارم، و اهمیت من چیست؟ به فضلت مرا ببخش، و به گذشتت بر من صدقه بخش، پروردگارا مرا به پرده پوشى‏ات بپوشان، و از توبیخم به کرم‏ ذاتت درگذر، اگر امروز جز تو بر گناهم آگاه مى‏شد، آن را انجام نمى‏دادم، و اگر از زود رسیدن عقوبت مى‏ترسیدم، از آن دورى مى‏کردم، گناهم نه به این خاطر بود که تو سبک‏‌ترین بینندگانى و بى‏مقدار‌ترین آگاهان، بلکه پروردگارا از این جهت‏ بود که تو بهترین پرده‏پوشى، و حاکم‏‌ترین حاکمان، و کریم‏‌ترین کریمانى
پوشنده عیبها، آمرزنده‏ گناهان، داناى نهانها، گناه را با کرمت مى‏پوشانى، و کیفر با بردبارى‏ات به تاخیر مى‏افکنى، سپاس‏ تو را سزاست بر بردبارى‏ات پس از انکه دانستى، و بر گذشتت پس از آنکه توانستى، بردبارى‏ات مرا به جانب گناه مى‏کشد و بر نافرمانى‏ات جرأت مى‏دهد، پرده‏پوشى‏ات بر من مرا به کم‏حیایى مى‏خواند، و شناختم از رحمت گسترده و بزرگى عفوت، به من در تاختن بر محرّماتت سرعت مى‏دهد! اى شکیبا، اى گرامى، اى زنده، اى‏ اى به خود پاینده، اى آمرزگار، اى توبه پذیر
اى بزرگ نعمت، اى دیرینه احسان، پرده‏پوشى زیبایت‏ کجاست، گذشت بزرگت کجاست، گشایش نزدیکت کجاست، فریادرسى زودت کجاست، رحمت گسترده‏ات‏ کجاست، عطاهاى برترت کجاست، موهبتهاى گوارایت کجاست، جایزه‏هاى شایانت کجاست، فضل بزرگت کجاست، عطاى عظیمت کجاست، احسان دیرینه‏ات کجاست، کرمت کجاست، اى کریم، به حق‏ کرمت‏و «به محمّد و خاندان محمّد» مرا رهایى بخش، و به رحمتت مرا خلاص کن، اى نیکوکار، اى زیباکار
اى نعمت‏ده، اى فزونى‏بخش، من آن نیستم که در رهایى از کیفرت بر اعمالمان تکیه کنم، بلکه به احسانت بر ما اعتماد دارم، چرا که تو اهل تقوا و مغفرتى، از باب نعمت‏دهى ابتداى به احسان مى‏کنى، و از جهت کرم از گناه در مى‏گذرى، پس نمى‏دانم از چه سپاس گویم، از زیبایى که‏ مى‏گسترانى، یا کار زشتى که مى‏پوشانى، یا بزرگ آزمونى که آزمودى و شایسته نیکى نمودى، یا آن همه مشکلى که مرا از آن رهانیدى، و سلامت‏ کامل بخشیدى؟! اى محبوب آن‏که به تو دوستى ورزید، اى نور چشم کسى‏که به تو پناه آورد و براى رسیدن به تو از دیگران گسست، تو نیکوکارى‏
و ما بدکارانیم، به زیبایى آنچه نزد توست، از زشتى آنچه پیش ماست درگذر، پروردگارا کدام جهلى است که‏ جود تو گنجایش آن را نداشته باشد، و کدام زمان طولانى‏‌تر از مهلت دادن توست، در کنار نعمتهایت ارزش اعمال ما چیست، چگونه‏ اعمال خود را بسیار انگاریم، تا با آنها با کرمت برابرى کنیم، بلکه چگونه بر گنهگاران تنگ شود آنچه از رحمتت‏ شاملشان شده؟، اى گسترده آمرزش، اى گشاده‏دست به رحمت، اى آقاى من به عزّتت سوگند، اگر مرا برانى‏ از درگاهت دور نخواهم شد، و از چاپلوسى و تملق نسبت به تو دست نخواهم کشید، به خاطر شناختى که به جود و کرمت‏ پیدا کرده‏ام، تو انجام دهى آنچه را که خواهى، هرکه را بخواهى عذاب مى‏کنى به هرچه که بخواهى و به هر صورتى که بخواهى، و رحم مى‏کنى هرکه را بخواهى، به هرچه که بخواهى و به هر کیفیت که بخواهى، از آنچه کنى بازخواست نشوى، و در فرمانروایى‏ات نزاع در نگیرد، و کسى در کارت‏ شریکت نگردد
و در داورى‏ات با تو هماورد نشود، و در تدبیرت احدى بر تو اعتراض نکند، آفرینش و فرمان‏ توراست، منزّه است خدا پروردگار جهانیان، پروردگارا این است جایگاه کسى‏که به پناهت آمد، و به کرمت پناهنده گشت، و به احسان و نعمتهایت الفت جست، تویى آن سخاوتمندى که گذشتت به تنگى نمى‏رسد، و احسانت‏ کاهش نمى‏پذیرد، و رحمتت کم نمى‏شود، و به یقین از چشم‏پوشى دیرینت، و فضل‏ بزرگت
و رحمت گسترده‏ات اعتماد نمودیم، آیا ممکن است پروردگارا برخلاف گمانهاى ما به خویش رفتار کنى، یا آرزوهایمان را نسبت به رحمتت نومید سازى‏ هرگز اى بزرگوار، چنین گمانى به تو نیست، و طمع ما درباره تو این چنین نمى‏باشد، پروردگارا، ما را درباره تو آروزى طولانى بسیارى است، ما را در حق تو امید بزرگى است، از تو نافرمانى کردیم و حال آنکه امیدواریم گناه را بر ما بپوشانى، و تو را خواندیم، و امیدواریم که بر ما اجابت‏ کنى، مولاى ما امیدمان را تحقق بخش، ما دانستیم که با کردارمان سزاوار چه خواهیم بود، ولى دانش تو درباره ما، و و آگاهى ما به اینکه ما را از درگاهت نمی‌رانى، گرچه ما سزاوار رحمتت نیستیم ولى تو شایسته آنى که بر ما و بر گنهکاران به فضل گسترده‏ات جود کنى
پس آنگونه که شایسته آنى بر ما منّت گذار، و بر ما جود کن، که ما نیازمند به عطاى توییم، اى آمرزگار، به نور تو هدایت شدیم، و به فضل تو بى‏نیاز گشتیم، و به نعمتت بامداد نمودیم‏ و شامگاه کردیم، گناهان ما پیش روى توست، خدایا از گناهانمان از تو آمرزش مى‏خواهیم، و به سوى تو باز مى‏گردیم، تو با نعمتها به ما مهر مى‏ورزى و ما با گناهان با تو مقابله مى‏کنیم، خیرت به سوى ما سرازیر است، و بدى ما به سوى تو بالا مى‏آید، همواره فرشته‏ کریمى، از ما کردار زشت به جانب تو مى‏آید، و این امر مانع نمى‏شود از اینکه ما را با نعمتهایت فراگیرى، و به عطاهاى برجسته‏ات بر ما تفضّل نمایى، منزّهى تو، چه بردبار و بزرگ و کریمى
آغاز کننده به نیکى و تکرار کننده آنى، نامهایت مقدس، و ثنایت عظیم، و رفتارها و کردارهایت کریمانه است، خدایا، فضلت‏ گسترده‏‌تر، و بردبارى‏ات بزرگ‏‌تر از آن است که مرا به کردار ناپسند و خطاکارى‏ام بسنجى، پس گذشت نما، گذشت نما، گذشت نما، آقاى من، آقاى من، آقاى من
ما را به ذکرت مشغول کن، و از خشمت پناه ده، و از عذابت‏ نجات بخش، و از مواهبت روزى کن، و از فضلت بر ما انعام فرما، و زیارت خانه‏ات، و زیارت مرقد پیامبرت را روزى ما کن، صلوات و رحمت و مغفرت و رضوانت بر پیامبر و خاندانش، تو نزدیک و جواب‏دهنده هستى، عمل به طاعتت را روزى ما گردان، و ما را بر دینت و بر روش پیامبرت‏ (درود خدا بر او و خاندانش) بمیران. خدایا من و پدر و مادرم را بیامرز و به هر دو آنها رحم کن، چنان‏که مرا به‌گاه کودکى پروردند، احسان‏ هردو را به احسان، و بدیهایشان را به آمرزش پاداش ده
خدایا مردان و زنان مؤمن را بیامرز، چه زنده و چه مرده آنها را، و بین ما و آنان با نیکیها پیوند ده. خدایا بیامرز زنده و مرده ما را، حاضر و غائب ما را، مرد زن ما را، کوچک و بزرگ ما را، آزاد و غیر آزاد ما را، برگشتگان از خدا دروغ‏ گفتند، و گمراه شدند گمراهى دورى، و زیان کردند، زیانى آشکار. خدایا بر محمّد و خاندان محمّد درود فرست، و برایم ختم به خیر فرما، و مرا از آنچه که بى‏قرارم کرده از کار دنیا و آخرتم کفایت کن، و کسى‏که مرا رحم نمى‏کنم بر من چیره مساز، و بر من از سوى خود نگهبانى همیشگى قرار ده
و از من شایسته‏هاى آنچه را که انعام کردى مگیر، و از فضلت روزى گسترده حلال پاکیزه نصیب من کن. خدایا به نگهبانى‏ات مرا نگهبانى کن، و به نگهدارى‏ات مرا نگهدار و به پاسدارى‏ات از من پاسدارى فرما، و زیارت خانه‏ات را در این سا و در هر سال، و زیارت‏ مرقد پیامبرت و امامان (درود بر آنان) را روزى من کن، پروردگارا از این مشاهد پر شرف و مواقف بس گرامى‏ مرا محروم مساز
خدایا به من روى آور تا نافرمانى‏ات نکنم، و خیر و عمل به آن وحشت از خویش‏ را در شب و روز، تا گاهى که زنده‏ام مى‏دارى اى پروردگار جهانیان به من الهام فرما. خدایا هرگاه گفتم مهیا و آماده شدم‏ و در پیشگاهت به نماز ایستاد و با تو راز گفتم، چرتى بر من افکندى، آنگاه که وارد نماز شدم، و حال راز گفتن را از من گرفتى آنگاه که با تو رازونیاز کردم، مرا چه شده؟ هرگاه گفتم نهانم شایسته شد، و جایگاهم به‏ جایگاه توبه‏کنندگان نزدیک گشته برایم گرفتارى پیش آمد، بر اثر آن گرفتارى پایم لغزید، و میان من و خدمت به تو مانع شد
سرور من شاید مرا از درگاهت رانده‏اى، و از خدمتت عز نموده‏اى، یا مرا دیده‏اى که حقّت را سبک‏ مى‏شمارم پس از پیشگاهت دورم ساختى، یا شاید مرا روى‏گردان از خود مشاهده کردى، پس مرا مورد خشم قرار دادى یا شاید مرا در جایگاه دروغگویان یافتى، پس به دورم انداختى، یا شاید مرا نسبت به نعمتهایت ناسپاس دیدى، پس محرومم نمودى، یا شاید مرا از همنشینى دانشمندان غایب یافتى، پس خوارم نمودى، یا شاید مرا در گروه غافلان دیدى، پس از رحمتت‏ ناامیدم کردى، یا شاید مرا انس یافته با مجالس بیکاره‏ها دیدى. پس مرا به آنان واگذاشتى، یا شدى دوست نداشتى دعایم را بشنوى پس دورم نمودى، یا شاید به خاطر جرم و جنایتم کیفرم نمودى
یا شاید براى کمى‏ حیایم از تو مجازاتم نمودى، پس اگر پروردگارا عفو کنى، سابقه اینکه از گناهکاران پیش ار من گذشته‏اى طولانى است، زیرا کرمت‏ پروردگارا از مجازات اهل تقصیر بسیار بزرگ‏‌تر است، و من پناهنده به فضل توام، از تو به تو گریزانم، خواهان چیزى هستم که وعده داده‏اى. و آن چشم‏پوشى از کسانى است که به تو گمان نیک برده‏اند، خدایا فضل تو گسترده‏‌تر، و بردبارى‏ات‏ بزرگ‏‌تر از آن است که مرا به کردارم بسنجى، یا به خطایم بلغزانى، اى آقایم من چیستم، و چه ارزشى دارم، سرور من مرا به فضلت ببخش
و با گذشت بر من کرم فرما، و به پرده‏پوشى‏ات خطاهایم را بپوشان، و به کرم وجودت از توبیخم درگذر، آقاى من منم کودکى که پروریدى، منم نادانى که دانا نمودى، منم‏ گمراهى که هدایت کردى، منم افتاده‏اى که بلندش نمودى، منم هراسانى که امانش دادى، و گرسنه‏اى که‏ سیرش نمودى، و تشنه‏اى که سیرابش کردى، و برهنه‏اى که لباسش پوشاندى، و تهیدستى که توانگرش‏ ساختى، و ناتوانى که نیرومندش نمودى، و خوارى که عزیزش فرمودى
و بیمارى که شفایش دادى، و خواهشمندى که عطایش کردى، و گنهکارى که گناهش را بر او پوشاندى، و خطاکارى که نادیده‏اش گرفتى، و اندکى که‏ بسیارش فرمودى، و ناتوان شمرده‏اى که یارى‏اش دادى، و رانده شده‏اى که مأوایش بخشیدى، من پروردگارا کسى‏ هستم که در خلوت از تو حیا نکردم، و در آشکار از تو ملاحظ ننمودم، منم صاحب مصیبتهاى بزرگ، منم آن‏که بر آقایش گستاخى کرد، منم آن‏که جبّار آسمان را نافرمانى کرد، منم آن‏که بر معاصى بزرگ‏ رشوه دادم، منم آن‏که هرگاه به گناهى مژده داده مى‏شدم شتابان به سویش مى‏رفتم، منم آن‏که‏ مهلتم دادى باز نایستادم، و بر من پرده پوشاندى حیا نکردم، و مرتکب گناهان شدم و از اندازه گذراندم‏
و مرا از چشمت انداختى، اهمیت ندادم، پس با بردبارى‏ات مهلتم دادى، و با پرده‏پوشى‏ات مرا پوشاندى تا آنچا که گویى‏ مرا از یاد برده‏اى، و از مجازات گناهان برکنارم داشته‏اى، گویا تو از من حیا کرده‏اى!! خدایا، آنگاه که نافرمانى کردم‏ نافرمانى‏ات نکردم چنان‏که پروردگارى‏ات باشم، و نه چنان‏که سبک شمارنده فرمانت باشم، و نه با گستاخى در معرض کیفرت قرار گیرم، و نه تهیدست را ناچیز شمارم، ولى خطایى بود که بر من عارض شد و نفسم آن را برایم آراست، و بدبختى‏ام مرا بر آن‏ یارى نمود، و پرده افتاده‏ات بر من مغرورم نمود، در نتیجه با کوششم نافرمانى‏ات نمودم و به مخالفتت برخاستم‏ اکنون چه کس مرا از عذابت نجات مى‏دهند، و فردا از چنگ ستیره‏جویان و دشمنى‏کنندگان چه کسى‌‌ رهایم مى‏کند
و به رشته چه‏ کسى بپیوندم اگر تو رشته‏ات را از من بگسلى، مرا چه رسوایى بزرگى است از آنچه کتاب تو از کردارم در شمار آورده، اگر امیدوار به کرم فراوانى رحمتت نبودم، و هم اینکه مرا از ناامیدى نهى نموده‏اى هرآینه ناامید مى‏شدم به هنگامى‏ که گناهانم را بیاد مى‏آوردم، اى بهترین کسى‏که خواننده‏اى او را خواند، و بر‌ترین کسى‏که امیدوارى به او امید بست. خدایا به پیمان اسلام به‏ تو توسّل مى‏جویم، و به حرمت قرآن بر تو تکیه مى‏کنم، و به محبّتم نسبت به پیامبر درس ناخوانده قریشى هاشمى عربى تهامى مکّى مدنى، همجوارى نزد تو را امید مى‏نمایم، پس انس ایمانى مرا در عرصه وحشت نینداز
و و پاداش مرا، پاداش کسى‏که غیر تو را عبادت کرده قرار مده، چه اینکه مردمى به زبانشان ایمان آوردند تا جانشان را به این وسیله حفظ کنند، پس به آنچه آرزو داشتند رسیدند، و ما با زبان و دلمان به تو ایمان آوردیم، تا از ما درگذرى، پس ما را به آنچه آرزومندیم‏ برسان، و امیدت را در سینه‏هایمان استوار کن، و دلهایمان را پس از آنکه هدایتمان فرمودى گمراه مکن، و از جانب خود ما را ببخش، که تو بسیار بخشنده‏اى، به عزتت سوگند اگر مرا برانى، از درگاهت نخواهم رفت، و از چاپلوسى نسبت به تو باز نخواهم ایستاد، به‏ خاطر الهامى که از معرفت به کرمت و گستردگى رحمتت به قلب من شده، بنده به جانب چه کسى جز مولایش‏ مى‏رود؟ و آفریده به چه کسى جز آفریدگارش پناه مى‏برد؟
خدایا، اگر مرا با زنجیر ببندى، و عطایت را در میان مردم از من بازدارى، و بر رسواییهایم دیدگان بندگانت را بگشایى، و مرا به سوى دوزخ فرمان دهى، و بین من و نیکان پرده گردى، امیدم را از تو نخواهم برید، و آرزویم را از عفو تو باز نخواهم گرداند، و محبتت از قلبم بیرو ن نخواهد رفت، من فراوانى عطایت را نزد خود، و پرده‏پوشى‏ات را در دار دنیا بر گناهانم فراموش‏ نخواهم کرد، اى آقاى من محبت دنیا را از دلم بیرون کن، و میان من و مصطفى پیامبرت و خاندانش، بهترین برگزیدگان‏ از آفریدگانت و پایان‏بخش پیامبران محمّد (درود خدا بر او و خاندانش) جمع کن
و مرا به مقام توبه به پیشگاهت برسان، و هر گریه بر خویشتن مرا یارى ده، من عمرم را به امروز و فردا کردن و آرزوهاى باطل نابود ساختم، و اینک به جایگاه به ناامیدان از خیر و صلاح فرود آمده‏ام، پس بدحال‏‌تر از من کیست؟ اگر من بر چنین حالى به قبرم‏ وارد شوم، قبرى که آن را براى خواب آماده نساخته‏ام، و براى آرمیدن به کار نیک فرش ننموده‏ام، و مرا چه شده که گریه نکنم، و حال‏ آنکه نمی‌دانم بازگشت من به جانب چه خواهد بود، من نفسم را مى‏نگرم که با من نیرنگ مى‏بازد، و روزگار را مشاهده مى‏کنم که مرا مى‏فریبد، و حال آنکه بالهاى‏ مرگ بالاى سرم به حرکت درآمده، پس مرا چه شده که گریه نکنم، گریه مى‏کنم براى بیرون رفتن جان از بدنم، گریه مى‏کنم براى تاریکى قبرم، گریه مى‏کنم براى‏ تنگى لحدم، گریه مى‏کنم براى پرسش دو فرشته قبر منکر و نکیر از من
گریه مى‏کنم براى درآمدنم از قبر عریان و خوار، درحالى‏که بار سنگینى را بر دوش مى‏کشم، یک بار از طرف راست و بار دیگر از جانب چپم نگاه مى‏کنم، هنگامى‏که مردمان در کارى جز کار منند، چه براى هرکسى از آنان در آن روز کارى است که او را بس است، چهره‏هایى در آن روز روشن و خندان خوشحال‏اند، و چهره‏هایى در آن روز بر آنها غبار بدفرجامى نشسته، و سیاهى و خوارى آنها را پوشانده، اى آقاى من، تکیه و اعتمادم و امید و توکلّم بر تو، و آویختنم بر رحمت توست، هرکه را خواهى به رحمتت رسانى، و با کرامتت هرکه را دوست‏ دارى هدایت کنى، پس تو را سپاس بر اینکه قلبم را از شرک پاک نمودى، و براى تو سپاس بر گشودن زبانم، آیا با این‏ زبان کندم تو را شکر کنم
یا با ‌‌نهایت کوشش در کارم تو را خشنود نمایم، پروردگارا ارزش زبانم در کنار شکرت چیست، و قیمت کارم در برابر نعمتهایت و احسانت چه اندازه است؟! خدایا، جودت آرزویم‏ را گسترد، و سپاست عملم را پذیرفت، اى آقاى من می‌لم به سوى توست، و ترسم از جانب توست، و آرزویم به پیشگاه توست، آرزویم مرا به سوى تو کسانده و همّتم بر درگاه تو اى خداى یگانه معتکف شده، و رغبتم در آنچه‏ نزد توست فزونى یافته، امید خالص و بیمم براى توست، و محبّتم به تو انس گرفته، و دستم را به جانب‏ تو انداختم، و ترسم را به سوى رشته طاعت تو کشیدم، اى مولاى من دلم به یاد تو زندگى کرد، و با مناجات با تو آتش هراس را بر خود سرد نمودم، اى مولایم و اى آرزویم و اى ‌‌نهایت خواسته‏ام، میان من و گناهم جدایى‏ انداز، گناهى که بازدارنده من از ملامت طاعت توست، تنها از تو درخواست مى‏کنم، به خاطر امید دیرینه به تو، و بزرگى طمع از تو، که از مهر و رحمت بر خود واجب کرده‏اى، پس فرمان توراست، یگانه‏اى و شریکى ندارى
و همه خلق جیره‏خوار تو، و در دست قدرت تواند، و هرچیز براى تو فروتن است، منزّهى تو اى پروردگار جهانیان، خدایا به من رحم کن آنگاه که حجّتم بریده شود، و زبانم از پاسخت ناگویا گردد، و به هنگام بازپرسى‏ات هوش از سرم‏ برود، اى بزرگ امیدم، زمانى‏که بیچارگى‏ام شدّت گیرد محرومم مکن، و به خاطر نادانى‏ام از درگاهت مران، و به علت کم تابى‏ام از رحمتت دریغ مفرما، به جهت تهیدستى‏ام عطایم کن، و به خاطر ناتوانى‏ام به من رحم کن، آقایم اعتماد و تکیه، امید و توکلم بر توست، و آویختنم به رحمت توست، و بارم را به آستان تو اندازم، و خواسته‏ام را به جود و کرم تو جویم، پروردگارا دعایم را آغاز مى‏کنم، و رفع تنگدستى‏ام را به تو امید مى‏بندم، و به توانگرى تو نادارى‏ام را جبران مى‏کنم، و ایستادنم زیر سایه عفو توست، و به جانب جود و کرمت دیده‏ام را بلند مى‏کنم، و به سوى احسانت نگاهم را ادامه مى‏دهم
پس مرا به آتش مسوزان، و حال آنکه تو جایگاه آرزوى منى، و در دوزخ جایم مده که تو نور چشم منى، اى آقاى من گمانم را به‏ احسان و نیکى‏ات تکذیب مکن که تویى مورد اطمینانم، و از پاداشت محرومم مگردان که تو عارف به تهیدستى منى‏ خدایا اگر مرگم فرا رسیده و کردارم مرا به تو نزدیک نکرده پس اعتراف به گناهم را به پیشگاهت وسیله عذرخواهى‏ام‏ قرار دادم. خدایا اگر گذشت کنى، پس سزاوار‌تر از وجود تو به گذشت کیست، و اگر عذاب نمایى پس دادگر‌تر از تو در داورى کیست؟، د راین دنیا به غربت، و به‌گاه مرگ به سختى جان دادنم، و در قبر به تنهایى‏ام، و در لحد به هراسم رحم کن، و زمانى‏که براى حساب در برابرت برانگیخته شدم و به خوارى جایگاهم رحمت آور، و آنچه از کردارم‏ بر انسانها پوشیده مانده بیامرز
و آنچه را که مرا به آن پوشاندى تداوم بخش، و به من در حال افتادن در بستر مرگ که دستهاى‏ دوستانم مرا این طرف و آن طرف کند رحم فرما، و به من محبت فرما در آن حال که روى تخت غسّالخانه به صورت درازا افتاده‏ام، و همسایگان شایسه‏ مرا به این سو و آن سو برمى‏گردانند بر من تفضّل کن، و در وقت حمل شدنم که بستگانم گوشه‏هاى جنازه‏ام را به دوش برداشته‏اند، و در حالت حمل شدنم، که‏ تنها در قبرم وارد پیشگاه تو شده‏ام بر من جود نما، و در این خانه جدید بر غربتم رحم کن، تا به غیر تو انس نگیرم‏ اى آقاى من، اگر مرا به خودم واگذارى هلاک شده‏ام
اى آقاى من، اگر لغزشم را نادیده نگرى از چه کسى فریادرسى خواهم، و به چه‏ کسى پناه ببرم اگر عنایتت را در آرامگاهمم نداشته باشم، و به چه کسى التجا برم اگر غم و اندوهم را برطرف نکنى؟، اى آقاى من‏ که را دارم و چه کسى بر من رحم مى‏کند، اگر تو به من رحم نکنى، و احسان که را آرزو کنم، اگر احسان تو را روز بیچارگى‏ام نداشته باشم، و گریز از گناهان به سوى کیست، وقتى که عمرم سرآید؟ اى آقاى من، مرا عذاب مکن که امید به تو دارم، خدایا امیدم‏ را تحقق بخش، و ترسم را ایمنى ده، زیرا من در عین فراوانى گناهانم امیدى جز به گذشت تو ندارم، اى آقاى من چیزى‏ را از تو درخواست دارم که شایسته آن نیستم، و تو اهل تقوا و آمرزشى، پس مرا بیامرز، و جامه‏اى از لطفت بر من‏ بپوشان، که گناهانم را بر من بپوشاند، و آنها را بیامرزى و نسبت به آنه بازخواست نشوم، که تو دارى کرم دیرینه، و چشم‏پوشى بزرگ و گذشت کریمانه‏اى
خدایا تویى که عطایت را پى‏درپى فرو ریزى، بر کسى‏که از تو درخواست نمى‏کند، و بر آنان‏که منکر پروردگاریت‏ هستند، چه رسد آقاى من بر کسى‏که از تو خواهش کرده و یقین نمود که آفرینش از تو و فرمان تنها به دست توست، منزّه و والایى اى پروردگار جهانیان، اى آقاى من بنده‏ات به درگاه توست، تنگدستى او را پیش رویت قرار داده‏ با دعایش در خانه احسانت را مى‏کوبد، پس روى کریمانه‏ات را از من برمگردان، و آنچه مى‏گویم از من بپذیر، من تو را به این دعا خواندم، امید دارم که به خاطر معرفتم به رأفت و مهرت‏ مرا باز نگردانى. خدایا تویى آن‏که پرسنده‏اى ناتوانت نکند، و عطاگیرى از تو نکاهد، تو چنانى که خود گویى، و بالا‌تر از آنچه ما مى‏گوییم
خدایا از تو صبرى زیبنده، و گشایشى نزدیک و گفتارى درست و مزدى بزرگ درخواست می‌کنم‏ پروردگارا از خیر تمامش را از تو مى‏خواهم، آنچه را از آن دانسته‏ام و آنچه را ندانسته‏ام، خدایا از تو مى‏خواهم بهترین چیزهایى را که‏ بندگان شایسته‏ات از تو خواستند، اى بهرتین کسى‏که از او خواسته مى‏شود، و سخى‏‌ترین کسى‏که عطا فرمود، خواسته‏ام را در حق خودم و خانواده‏ام و پدر و مادرم و فرزندانم و خاصانم و برادران دینى‏ام به من عطا کن، زندگى‏ام را گوارا گردان، مرّوتم‏ را آشکار ساز، و همه احوالم را اصلاح کن، و مرا از کسانى قرار ده که عمرش را طولانى کردى، و کردارش را نیکو ساختى، و نعمتت را بر او تمام کردى، و از او خشنود شدى، و او را به زندگانى پاکیزه زنده داشتى، در بادوام‏‌ترین خوشیها، و کامل‏‌ترین کرامتها و کامل‏‌ترین زندگیها
همانا تو هرچه را بخواهى انجام مى‏دهى و جز تو هرچه را بخواهد توان انجام آن را ندارد. خداى از جانب خود مرا به ذکر خاصت‏ اختصاص ده، و چیزى از آنچه که به وسیله آن به تو تقرّب مى‏جویم را در همّ اوقات شب و روز وسیله ریا و شهرت‏خواهى‏ و هوس‏رانى و طغیانگرى قرار مده، و مرا از خاشعان درگاهت بگردان، خداى از تو مى‏خواهم که به من عطا کنى: گشایش در روزى‏ امنیّت در وطن، نوز چشم در خانواده و مال و اولاد، و پایدارى در نعمتهایى که نزد من است، و تندرستى در جسم، و توانمندى در بدن، و سلامت در دین، و مرا به طاعتت و طاعت‏ رسولت محمّد که درود خدا بر او و خاندانش باد، به کار گمار، همیشه و تا هنگامى‏که عمرم داده‏اى، و مرا از پر نصیب‏‌ترین بندگانت در نزد خود قرار ده، پر نصیب‏‌تر در هر خیرى که فرو فرستادى، و در ماه رمضان در شب قدر نازل مى‏کنى
و نازل کننده آنى در هر سال، از رحمتى که مى‏گسترى، و عافیتى که مى‏پوشانى، و بلایى که دفع مى‏کنى، و خوبیهایى که مى‏پذیرى، و بدیهایى که از آن درمى‏گذرى، و در این سال و هر سال زیارت خانه‏ات را نصیبم فرما، و از فضل گسترده‏ات روزى فراخ ارزانى من کن، و بدیها را اى آقاى من از من برگردان، و بدیه مرا ب‌پرداز و جبران ستمهایى که بر عهده من است را ادا فرما تا به خاطر چیزى از آنها آزار نبینیم و گوشها و دیدگان‏ دشمنان و حسودان و متجاوزان بر من را از من برگیر، و مرا بر آنان پیروز کن، و چشمم را روشن فرما، و دلم را شادى بخش‏
و برایم از اندوه و غم گشایش و بیرون‏رو قرار ده، و هرکه از میان مخلوقاتت نسبت به من به بدى‏ قصد کرده، و زیر گامم قرار ده، و مرا از گزند شیطان و گزند پادشاه و بدیهاى کردارم کفایت کن، و از همه گناهان‏ پاکم فرما، و به گذشتت از آتش امانم ده، و به رحمتت به بهشت واردم کن، و به احسانت از حور العین به همسرى‏ام درآور، و مرا به دوستان شایسته‏ات محمّد و خاندانش آن خوبان و نیکان پاکیزه‏ و پاک ملحق کن، درود بر آنان و بر تنها و جانهایشان، و رحمت خدا و برکاتش بر ایشان، خداى اى آقاى من، به عزّت و جلالت سوگند، اگر مرا به گناهانم پى‏جویى کنى، من تو را به عفوت پى مى‏جویم‏ و اگر مرا به پستى‏ام تعقیب نمایى، من تو را به کرمت مى‏خواهم
و اگر به دوزخم دراندازى اهل دوزخ را به محبتم به تو آگاه مى‏سازم. خدایم و آقایم اگر جز اولیا و اهل طاعتت را نیامرزى، پس گنهکاران به چه کسى‏ پناه برند، و اگر جز اهل وفا را اکرام ننمایى، پس بدکاران از چه کسى فریادرسى خواهند؟، خدایا اگر مرا وارد دوزخ کنى این موجب خرسندى دشمن توست، و اگر مرا به بهشت وارد نمایى، این سبب خوشحالى‏ پیامبر توست، و من به خدا سوگند این را مى‏دانم، که دلشادى پیامبرت نزد تو، از خرسندى دشمنت محبوب‏‌تر است
خدایا از تو درخواست مى‏کنم که دلم را از محبت و خشیتت، و باور به کتابت، و ایمان به وجودت، و هراس از حضرتت، و اشتیاق به ذاتت پر کنى، اى داراى بزرگى و بزرگوارى، دیدارت را محبوب من کن، و تو نیز مرا محبوب خود بدار، و در لقایت‏ براى من آرامش و گشایش و کرامت قرار ده. خدایا مرا به شایستگان از بندگان گذشته‏ات ملحق ساز، و از شایستگان از آنان‏که در آینده‏اند قرار ده، و مرا بر راه شایستگان نگاهدار، و بر مخالفت با خواسته‏هاى نفسم یارى ده، آنگونه که شایستگان را بر مخالفت با خواسته‏هاى نفسانى یارى مى‏دذهى، و کردارم را به نیکو‌ترین وجه ختم کن، و پاداشم را در کارها به برکت رحمتت بهشت قرار ده، و بر شایسته‏اى‏ آنچه عطا کردى یارى‏ام نما و ثابت قدمم کن، پروردگارا، و در ورطه بدیهایى که از آنها نجاتم دادى باز مگردان، اى پروردگار جهانیان
خدایا ایمانى از تو درخواست مى‏کنم، که پایانى جز دیدار تو نداشده باشد، بر آن ایمان پایدارم بدار تا زنده‏ام مى‏دارى‏ و بر آن بیمران زمانى‏که مرا می‌مرانى، و بر آن برانگیز، هنگامى‏که مرا برمى‏انگیزى، و دلم را از ریا و شک و شهرت‏خواهى در دینت پاک فرما، تا عملم براى تو حالص باشد. خدایا از تو مى‏خواهم که به من عطا کنى: بصیرت در دینت، و فهم در فرمانت، وآگاهى در علمت، و دو نصب از رحمتت، و پرهیزى که مرا از نافرمانیهایت بازدارد، و رخسارم را به فروغ نورت سپید کن، و رغبتم را در آنچه نزد توست قرار ده، و در راه خود و بر آئین‏ پیامبرت-درود خدا بر او و خاندانش-بمیران
خدایا به تو پناه مى‏آورم از کسالت و سرافکندى و اندوه‏ و ترس و بخل و بى‏خبرى و سنگدلى و نادارى و تهیدستى و بیچارگى و همه بلاها و زشتیهاى آشکار و پنهان، و به تو پناه مى‏آورم از نفسى که قانع نمى‏شود، و از شکمى که سیر نمى‏گردد، و از قلبى که فروتنى نمى‏کند، و دعایى که به اجابت نمى‏رسد، و کردارى که سود نمى‏بخشد، پروردگارا براى حفظ جان و دین و مال و آنچه که نصیب من فرموده‏اى، از شیطان رانده شده به تو پناه مى‏آورم، همانا تو شنوا و دانایى
خدایا به یقین‏ جز تو احدى مرا پناه نمى‏دهد، و به جز تو پناهگاهى نمى‏یابم، پس هستى‏ام را در دامن عذابت‏ قرار نده، و به هلاکت و شکنجه دردناک بازمگردان. خدایا از من بپذیر و نامم را پرآوازه کن، و درجه‏ام را بالا ببر، و بار گناهم را بریز، و مرا به اشتباهم یاد مکن، و پاداش به عبادت نشستن و گفتار و دعایم را خشنودى‏ و بهشت قرار ده، پروردگارا، همه آنچه را از تو خواستم به من عطا فرما، و از احسانت بر من بیفزا، من‏ مشتاق توام، اى پروردگار جهانیان
خدایا تو خود در قرآن فرمودى که از کسى‏که به ما ستم روا داشته‏ گذشت کنیم، و ما بر خود ستم ورزیدیم، پس از ما درگذر، که حضرتت به گذشت از ما، شایسته‏‌تر از ماست، و هم فرمان دادى که فقیرى را دست خالى از در خانه‏هایمان نرانیم، و من اکنون به گدایى از تو به درگاهت آمدم، پس مرا جز با روا شدن حاجتم باز نگردان و نیز به نیکى درباره‏ بردگانمان امر فرمودى، و هم اینک ما بردگان توییم، پس ما را از آتش دوزخ برهان، اى پناهگاهم به وقت غم و اندوه، اى فریادرس به هنگام سختى، به تو پناه آوردم، و از تو فریادرسى خواستم، و جز به تو پناه نمى‏آورم‏ و جز از تو درخواست گشایش نمى‏کنم، پس به فریادم رس و گشایشى در کارم قرار ده، اى که اسیر را آزاد مى‏کنى، و از گناه فراوان مى‏گذرى، از من عمل اندک را بپذیر، و از گناه بسیارم درگذر، همانا تو مهربان و آمرزنده. خدایا ایمانى از تو مى‏خواهم که دلم با آن همراه شود و باور صادقانه‏اى که بدانم هرگز چیزى به من نمى‏رسد، مگر آنچه که تو برایم ثبت کردى‏ و مرا از زندگى به آنچه که نصیبم فرمودى خشنود بدار، اى مهربان‏‌ترین مهربانان",دعای ابوحمزه ثمالی
44,25,"بنام خدای بخشنده مهربان خدایا ای نور نور روشن کردی به نور ونور در نورتوست ای نور پروردگارا ای عزیز عزیز کردی ای به عزت در عزت عزت توست ای عزیز خدایا ای بزرگ بزرگی دادیبه بزرگی خود وبزرگی دربزرگی به بزرگی توست ای بزرگ پروردگارا ای قدیم که تقدم پیدا کرده به قدیم وقدیم بودن درقدیم قدیمی توست ای قدیم خدایا ای صاحب قدرت تو قدرت دادی به قدرت خود وقدرت در قدرت قدرتمندی توست ای دارای قدرت خدایا ای بخشنده بخشندگی دادی به بزرگی وبزرگی دربزرگی بزرگی توست ای بخشنده پروردگارا ای دانا دانایی دادی به دانایی خود ودانایی دردانش دانش توست ای دانا ای حکیم حکمت اموختیبه حکمت وحکمتی درحکمت حکمت توست ای حکیم خدایا ای مالک تو تملک داری به ملک وهمه ملکیت در ملوک ملکیت توست ای مالک خدایا ای منزه که منزه شدی به منزهی ومنزهی خدایا درمنزهی توست ای منزه ای حقیقت صبر صبر کرده ای به حقیقت صبر وصبر در صبرصبر توست ای حقیقت صبر پروردگارا ای منان که منت نهاده ای به منت خود ومنت درمنت توستای منان خدایا ای یگانه یگانگی دادی به یگانه و یگانه در یگانگی یگانگی توست ای یگانه خدایا ای تنها تنهایی تو به تنهایی وتنهایی در تنهایی تنهایی توست ای واحد خدایا ای حقیقت روئت قابل روئت به جمال وجمال جمال توست ای نیکو رویت پروردگارا ای حقیقت سلام تسلیم پیدا کرده ای به سلام وسلام در سلام سلام توست ای حقیقت سلام خدایا ای تربیت کننده تربیت کردی به ربوبیت وربوبیت در روبوبیت توست ای تربیت کننده خدایا ای غضب کننده غضب کردی بر کفار به غضب به غضب وغضب در غضب توست ای غضب کننده پروردگارا ای جبارجبر کردی به کفار به جبروت وجبروت در جبر وانتقام توست بر مشترک ای جبار پروردگارا ا ای کریم گرامی داشتی به کرم در کرم کرم توست ای عزیز خدایاای بزرگ بزرگ داشتی به بزرگی وبزرگی در بزرگی وبزرگی توست ای کبیرخدایا ای رحیم ترحم کننده ی به رحمت ورحمت در رحمت رحمت توست ای مهربان خدای ای عظمت عظمت داده ای به بزرگی وبزرگی در عظمت توست ای با عظمت خدایا ای بزرگوار بزرگواری دادی به بزرگواری وبزرگواری در بزرگواری بزرگواری توست ای بزرگوار خدایا ای بردبار تحمل پیدا کرده ای به حلم وحلم در حلم حلم توست ای بردبار خدایا نیست خدا به جز تو بدرستیکه تو بر هر چیز توانایی منزه است خدی انتقام گیرنده , خدای آمرزنده , خدای توانا , خدای عزیز منزه است خدای زنده , خدای پایدار منزه است خدای قهر کننده, خدای انقام گیرنده,خدای صابر ,خدای جبار بخشنده منزه است خدای مانع از بدی, خدای آشکار منزه است خدای شفادهنده , خدای کفایت کننده , خدای عفو کننده, خدای مومن منزه است خدای بزرگ خدای بزرگی دهنده , خدای یگانه, خدای یکتا منزه است خدای بخشنده , خدای باشکوه,خدای کریم, خدای مقدم دارنده منزه است خدای به تاخیراندازنده, خدای اول , خدای اخر ,خدای  ظاهر منزه است خدای باطن , خدای وفا کننده , منزه است خدای بی نیاز , خدای بی نیاز کننده پاکست خدای تقدیر کننده , خدای نور, خدای هدایت کننده , خدای بزرگوار پاکست خدای اجابت کننده پاکست خدا وحمد خدای راست و نیست خدایی بجز خدا وخدا بزرگ است پاکست خدای نامیده شده پیش از انکه نام گذارده شود پاکست خدای بزرگوار بزرگوارتر پاکست خدا و بلند است از انچه میگویند بلندی و بزرگی پاکست خدای صاحب ملک وملکوتپاکست خدای صاحب عزت و بزرگی وهیبت و توانایی و بزرگواری و رفعت شان و بزرگتری پاکست مالک ستایش شده پاکست مالک مقصود پاکست مالک زنده دانا و حکیمی که نمیخوابد و فوت نمیشود هرگز و همیشه باقی است تسبیح و تقدیس مراد راست پروردگار ما و پروردگار فرشتگان و روح , نیست خدایی به جز, خدای یگانه است وشریک ندارد او او را است پادشاهی او را است ستایش او را بر همه چیز تواناست ای زنده ای پاینده ای بزرگواری و کرامت نیست خدایی جز او و بر او توکل کرد م واوست پروردگار عرش بزرگ و نیست توانایی و نیست قوت مگر به خدای بلند مرتبه و بزرگوار به رحمت تو ای مهربانترین بخشندگان نیست خدایی مگر خدای حلیم کریم نیست خدایی مگر خدای بلند مرتبه بزرگ پاک است خدا پروردگار آسمانهای هفتگانه و پروردگار زمینهای هفتگانه و انچه در ان بود و انچه در ان است و پروردگار عرش بزرگ و ستایش خدایی را است پروردگار جهانیان پروردگار جهان ای انکه ظاهر گردانیدی زیبایی را و پوشاندی زشتی را ای انکه مواخذه نمیکنی به یکبار گناه و پاره نمیسازی پرده را ای بزرگ امرزنده ای نیکو گذشت کننده ای وسعت دهنده ی امرزش و ای گشاینده ی دو دست به مهربانیای صاحب هر پنهانی و ای منتهای هر شکایت و ای گشاینده هر غم ای در گذرنده از هر لغزشی ای کریم با گذشت ای بزرگ نعمت ای ابتدا کننده به نعمت خود پیش از استحقاق ان ای پروردگار ای بزرگ ای نهایت آرزو ها میخواهیم از تو به تو به محمد(ص) وعلی (ع) و فاطمه و حسن و حسین و علی پسر حسین و محمد پسر علیو جعفر پسر محمد و موسی پسر جعفر و علی پسر موسی و محمد پسر علی علی پسر محمد و حسن پسر علی و قائم المهدی(عج) امامهای هدایت کننده و برایشان باد سلام و اینکه درود فرستی بر محمد و خاندان محمد و میخواهم از تو ای خدا ای خدا نسوزانی بدن مرا به اتش و اینکهبکنی در باره ی من انچه را تو اهل آنی به رحمت خود ای رحم کننده ترین رحم کنندگان.",دعای عظیم الشان نور
45,29,"ای خدا، ای خدا، ای خدا، ای پاسخ دهنده خواسته بیچارگان، ای برطرف کننده اندوه اندوهگینان، ای فریادرس دادخواهان، ای دادرس دادجویان، ای آن که به من از رگ گردن نزدیک تر است، ای آن که میان شخص و دلش پرده می شود، ای آن که بر دیدگاه برتر است، و بر سپهبد روشن، ای آن که بخشنده و مهربان است و بر حکومت کشور هستی استیلا دارد، ای آن که خیانت چشم ها و آنچه را سینه ها پنهان کنند می داند، ای آن که هیچ پوشیده ای بر او مخفی نیست، ای آن که صداها بر او مشتبه نشود، ای آن که نیازمندی ها او را به اشتباه نیندازند، ای آن که اصرار اصرارکنندگان او را به ستوه نیاورد، ای دریابنده هر از دست رفته، ای گردآورنده هر پراکنده، ای آفریننده جان ها پس از مرگ، ای آن که هر روز در کاری است، ای برآورنده حاجات، ای بیرون آورنده غم ها از دل ها، ای بخشنده خواهش ها، ای سرپرست رغبت ها، ای کفایت کننده امور مهمّ، ای آن که از هرچیز کفایت کند، و کفایت نکند از او چیزی در آسمان ها و زمین، از تو درخواست می کنم به حق محمّد خاتم پیامبران، و علی امیر مومنان و به حق فاطمه دختر پیامبرت، و به حق حسن و حسین، من در این جایگاه به وسیله آنان به تو توجه می کنم، و به ایشان متوسّل می شوم، و به آنان به درگاه تو شفاعت می خواهم، و به حق آنان از تو درخواست می کنم و سوگند می خورم و تو را سوگند می دهم، و به شأنی که برای آنان نزد توست، و به حق قدری که برای آنان پیش تو است، و به آنچه آنان را بر جهانیان برتری دادی، و به حق نامت که آن را نزد آنان قرار دادی، و از میان جهانیان، آنان را به آن نام اختصاص دادی، و به آن نام، وجودشان و فضلشان را از فضل جهانیان آشکار نمودی، تا فضل آنان بر فضل همه جهانیان برتری گرفت، از تو می خواهم بر محمّد و خاندان محمّد درود فرستی، و غم و نگرانی و گرفتاریم را برطرف کنی، و مرا از مهمّ امورم کفایت نمایی، و قرضم را ادا کنی، و از تهیدستی و درماندگی پناهم دهی، و از درخواست نمودن از مخلوقات بی نیازم نمایی، و از من کفایت کنی اندوه کسی را که از اندوهش می ترسم، و دشواری کسی را که از دشواری اش هراس دارم، و ناهمواری کسی را که از ناهمواریش بیم دارم، و شرّ کسی که از شرّش می ترسم، و فریب کسی که از فریبش وحشت دارم، و تجاوز کسی که از تجاوزش بیم دارم، و بی عدالتی کسی که از بی عدالتی اش می ترسم، و از سلطه کسی که از سلطه اش وحشت دارم، و نقشه کسی که از نقشه اش بیم دارم، و قدرت کسی که از قدرتش به خود می ترسم، و از تو می خواهم که بداندیشی بداندیشان، و مکر مکاران را از من بگردانی، خدایا هرکه قصد من کرده قصدش کن، و هرکه درباره من بداندیشی کرد در حقش بداندیشی کن، و از من حیله و نیرنگ و نیرو و آرزویش را بازگردان، و او را از من بازدار هرگونه که خواهی، و هر کجا که خواهی، خدایا او را از من سرگرم کن به فقری که جبرانش نکنی، و به بلایی که نپوشانی اش، و به نیازی که سدّش نکنی، و به دردی که عافیتش ندهی، و ذلّتی که عزیزش ننمایی، و مسکنتی که جبرانش نفرمایی، خدایا بزن خواری را در برابر دو چشمش، و وارد کن تهیدستی را بر او در منزلش، و بیماری و درد را در بدنش، تا او را از من سرگرم کنی به سرگرمی سرگرم کننده ای که فراغتی برایش نباشد، و یاد مرا از یادش ببر، همچنان که یاد خودت را از یادش بردی، و نگاهدار از من گوش و چشم و زبان و دست و پا و قلب و همه اعضایش را، و در همه آن ها بر او بیماری وارد کن، و شفایش مده، تا آن را قرار دهی برای او سرگرمی سرگرم کننده ای از من و یاد من، و کفایت کن ای کفایت کننده آنچه را که غیر تو کفایت نکند، به درستی که تویی کفایت کننده ای که کفایت کننده ای جز تو نیست، و گشایش دهنده ای که گشایش دهنده ای جز تو نیست، و پناه دهنده ای که پناه دهنده ای جز تو نیست، نومید گشت کسی که پناه دهنده اش جز تو، و فریادرسش جز تو، و پناهگاهش جز تو، و گریزگاهش جز تو، و ملجأش جز تو، و جای نجاتش از مخلوق غیر توست، پس تویی آرامش و امیدم، و پناهگاه و گریزگاهم و ملجأ و جای نجاتم، به تو گشایش می خواهم، و به تو رستگاری می جویم، و به محمّد و خاندان محمّد سوی تو رو می کنم، و متوسّل می شوم، و شفاعت می خواهم، ای خدا، ای خدا، ای خدا، سپاس و شکر تو راست، شکایت تنها به سوی توست، و تویی که به یاری خواسته شده ای، از تو می خواهم ای خدا، ای خدا، ای خدا، به حق محمّد و خاندان محمّد، که بر محمّد و خاندان محمّد درود فرستی، و غم و نگرانی و اندوه شدید مرا در این حالت برطرف کنی، همچنان که از پیامبرت نگرانی و غم و اندوه را برطرف نمودی، و او را از هراس دشمنش کفایت کردی، پس از من برطرف کن همچنان که از او برطرف نمودی، و از من بگشای همچنان که از او گشودی، و مرا کفایت کن همچنان که او را کفایت کردی، از من برگردان هراس آنچه را که از هراسش می ترسم، و هزینه آنچه را که از هزینه اش می ترسم، و نگرانی آنچه را که از نگرانی اش بیم دارم، بدون هیچ زحمتی از این بابت بر هستی ام، و مرا بازگردان به برآوردن حاجاتم، و کفایت آنچه مرا نگران کرده نگرانی اش از کار آخرت و دنیایم، ای امیر مومنان و ای ابا عبد الله، بر شما از جانب من سلام خدا همیشه تا هستم و تا شب و روز هست، و خدا این زیارت را آخرین بار از زیارت شما قرار ندهد، و بین من و شما جدایی نیندازد، خدایا زنده بدار مرا چون زندگی محمّد و فرزندان او، و بمیران مرا چون مرگ آنان، و جانم را بگیر بر آیین ایشان، و محشور کن مرا در زمره آنان، و بین من و ایشان هیچگاه جدایی مینداز حتی به اندازه چشم برهم زدنی در دنیا و آخرت، ای امیر مومنان، و ای ابا عبد الله، به خاطر زیارتتان به جانب شما آمدم، و به خدای پروردگارم و پروردگارتان متوسّلم، و به وسیله شما متوجّه به سوی اویم، و به پیشگاه خدا به وسیله شما درباره این حاجتم خواستار شفاعتم، پس شما برای من شفاعت کنید، که برای شما نزد خدا مقام ستوده و منزلتی آبرومند و جایگاهی بلند و وسیله است، من از نزد شما باز می گردم، درحالی که چشم به راه تحقق حاجت، و برآمدن و به انجام رسیدنش، از جانب خدا، به شفاعت شما به درگاه خدا برای خود درباره آن هستم، پس ناامید نگردم و نمی باشد بازگشتگاهم نومیدانه و زیانکارانه، بلکه بازگشتگاهم بازگشتگاه برتر و قرین توفیق و اجابت می باشد با برآورده شدن تمام حوایجم، و برایم به درگاه خدا شفاعت کنید، بازگشتم بر آنچه خدا خواست، و جنبش و نیرویی نیست مگر به خدا، واگذار کننده ام کارم را به خدا، با تکیه دادنم به خدا، در حال توکل بر خدا، و می گویم خدا مرا بس است و کافی است، می شنود خدا صدای کسی را که او را خواند، برای من ورای خدا و ورای شما ای سرورانم سرحدّی نیست، آنچه پروردگارم خواست شد، و آنچه نخواهد نمی شود، جنبش و نیرویی نیست جز به خدا، شما را به خدا می سپارم، و خدا این زیارت را آخرین زیارت من از شما قرار ندهد، بازگشتم ای آقای من ای امیر مومنان و مولای من، و تو ای ابا عبد الله ای سرور من، و سلامم بر شما پیوسته باد تا شب و روز پیوسته است، این سلام به شما رسنده است، نه اینکه سلامم از شما پوشیده باشد اگر خدا خواهد، و از او می خواهم به حق شما اینکه بخواهد آن را و انجام دهد، زیرا او ستوده و بزرگوار است، ای دو سرورم از نزد شما بازگشتم، در حال توبه، و سپاس برای خدا، و شکرگذاری و امیدوار به اجابت، بدون یأس و ناامیدی، درحالی که بازگردنده و بازگشت کننده و رجوع کننده به سوی زیارت شمایم، نه روگردان از شما، و نه از زیارتتان، بلکه رجوع کننده و بازگشت کننده ام اگر خدا بخواهد، و جنبش و نیرویی نیست جز به خدا، ای آقایانم به سوی شما و زیارتتان رغبت نمودم، پس از آنکه اهل دنیا نسبت به شما و زیارتتان بی رغبت شدند، خدا مرا از آنچه در زیارت شما امید و آرزو کردم ناامید نسازد، به درستی که او نزدیک و پاسخ دهنده است.

",دعای علقمه
47,28,"خدایا از تو امان می‌خواهم، «روزی که هیچ مال و اولادی سود نمی‌دهد‌، مگر کسی که قلبی سالم [از آلودگی‌ها] به پیشگاه خداوند بیاورد» و از تو امان می‌خواهم «روزی که ستمکار [از شدت حسرت] دست‌های خود را به دندان می‌گزد [و] می‌گوید: ای‌کاش همراه این پیامبر راهی [به‌سوی حق] انتخاب می‌کردم‌!» و از تو امان می‌خواهم روزی که «گناه‌پیشگان را از نشانه‌هایشان می‌شناسند، پس موهای جلوی سر و پاهایشان را می‌گیرند [و به دوزخشان می‌اندازند‌]» و از تو امان می‌خواهم «روزی که هیچ پدری چیزی [از عذاب را] از فرزندش دفع نمی‌کند و نه هیچ فرزندی برطرف‌کنندۀ چیزی از [عذابِ] پدر خویش است، به‌یقین وعدۀ خداوند حق است.»
و از تو امان می‌خواهم «روزی که عذرخواهی ستمکاران هیچ سودی به حالشان ندارد و برای آنان لعنت و سرای بدی [چون دوزخ] است‌» و از تو امان می‌خواهم «روزی که کسی از کسی چیزی [از عذاب] را دفع نمی‌کند، در آن روز حکومت و فرمانروایی ویژۀ خداست‌» و از تو امان می‌خواهم «روزی که آدمی از برادرش می‌گریزد و از مادر و پدرش و از همسر و فرزندانش؛ در آن روز هرکس از آنان را گرفتاری و کاری است که برای او [از اینکه نتواند به کار دیگر بپردازد] بس است» و از تو امان می‌خواهم روزی که «گناه‌پیشه آرزو می‌کند ای‌کاش می‌توانست فرزندانش را در برابر [نجات از] عذابِ آن روز عوض دهد! و همسر و برادرش را و خویشانِ نزدیکش را که به او پناه می‌دادند و نیز همۀ کسانی که در زمینند، تا او را [از عذاب] برهانند؛ چنین نیست [که راه نجاتی برایش باشد]، همانا آتش سوزنده زبانه می‌کشد، درحالی‌که اعضا و پوستِ سر را برمی‌کَند.»
مولایم ای مولای من، تو مولایی و من بنده‌ام، آیا رحم می‌کند به بنده جز مولا؟ مولایم ای مولای من، تو مالکی و من بنده‌ام، آیا رحم می‌کند به بنده جز مولا؟ مولایم ای مولای من، تو عزیزی و من خوار، آیا رحم می‌کند به خوار جز عزیز؟ مولایم ای مولای من، تو خالقی، من مخلوق، آیا رحم می‌کند به مخلوق جز خالق؟ مولایم ای مولای من، تو باعظمتی و من ناچیز، آیا رحم می‌کند به ناچیز جز باعظمت؟
مولایم ای مولای من، تو نیرومندی و من ناتوان، آیا رحم می‌کند به ناتوان جز نیرومند؟ مولایم ای مولای من تو بی‌نیازی و من نیازمند، آیا رحم می‌کند به نیازمند جز بی‌نیاز؟ مولایم ای مولای من، تو عطا بخشی و من گدا، آیا رحم می‌کند به گدا جز عطابخش؟ مولایم ای مولای من، تو زنده‌ای و من مرده، آیا رحم می‌کند به مرده جز زنده؟ مولایم مولای من، تو باقی هستی و من فانی، آیا رحم می‌کند به فانی جز باقی؟ مولایم ای مولای من، تو پاینده‌ای و من از بین رونده، آیا رحم می‌کند به از بین رونده جز پاینده؟
مولایم ای مولای من، تو روزی‌دهنده‌ای و من روزی داده‌شده، آیا رحم می‌کند به روزی داده‌شده جز روزی دهنده؟ مولایم ای مولای من، تو باسخاوتی و من بخیل، آیا رحم می‌کند به بخیل جز باسخاوت؟ مولایم ای مولای من، تو سلامت‌بخشی و من گرفتار، آیا رحم می‌کند به گرفتار جز سلامت‌بخش؟ مولایم ای مولای من، تو بزرگی و من کوچک، آیا رحم می‌کند به کوچک جز بزرگ؟ مولایم ای مولای من، تو راهنمایی و من گمراه، آیا رحم می‌کند به گمراه جز راهنما؟
مولایم ای مولای من، تو رحم‌کننده‌ای و من رحم‌شده، آیا رحم می‌کند به رحم‌شده جز رحم‌کننده؟ مولایم ای مولای من، تو سلطانی و من آزمایش‌شده به بلاها، آیا رحم می‌کند به آزمایش‌شده به بلاها جز سلطان؟ مولایم ای مولای من، تو راهنمایی و من سرگردان، آیا رحم می‌کند به سرگردان جز راهنما؟ مولایم ای مولای من، تو آمرزنده‌ای و من گناهکار، آیا رحم می‌کند به گناهکار جز آمرزنده؟ مولایم ای مولای من، تو پیروزی و من شکست‌خورده، آیا رحم می‌کند به شکست‌خورده جز پیروز؟
مولایم ای مولای من، تو پرورنده‌ای و من پروریده، آیا رحم می‌کند به پروریده جز پرورنده؟ مولایم ای مولای من، تو بزرگ‌منشی و من فروتن، آیا رحم می‌کند به فروتن جز بزرگ‌منش؟ مولایم ای مولای من، به من رحم کن به رحمتت و به جود و کرم و فضلت از من راضی شو، ای دارای جود و احسان و عطا و مهربانی و محبت، به مهربانی‌ات ای مهربان‌ترین مهربانان.",مناجات امام علی(ع) در مسجد کوفه
48,27,"راز گویم با تو اى که هستى در هر جا و مکان، تا شاید فریادم را بشنوى، چونکه جرم و گناهم بزرگ و شرمم کم است.
مولایم اى مولایم، کدامیک از هراس هایم را یادآورى کنم و کدامیک را فراموش کنم و اگر نباشد، چسان! با اینکه جهان پس از مرگ بزرگتر و سخت تر است.
مولاى من اى مولایم، تا چه وقت و تا کى بگویم که (من گنهکارم و) تو حق بازخواستم دارى، نه یک بار بلکه بارها، ولى باز هم تو راستى و وفا از من نبینى، پس اى فریاد و باز هم اى فریاد، به درگاه تو، خدایا، از هواى نفسى که بر من چیره گشته و از دشمنى که بر من حمله ور شده و از دنیایى که خود را برایم آراسته و از نفس فرمانده به بدى جز آنکه پروردگارم رحم کند.
مولاى من اى مولایم، اگر به کسى چون من رحم کرده‌اى، پس به من نیز رحم کن و اگر کسى را مانند من پذیرفته‌اى، مرا هم بپذیر، اى پذیرنده ساحران (فرعون ) مرا هم بپذیر، اى که تا بوده از او نیکى دیده ام، اى که غذایم دادى به نعمتهاى خود در هر صبح و شام، رحم کن به من، روزى که به نزدت آیم، تنها در حالى که بلند کرده ام بدرگاهت دیده ام را و نامه عملم به گردنم افتاده و همه مردم از من بیزارى جویند، حتى پدر و مادرم و حتى کسى که رنج و تلاشم براى او بوده
پس اگر تو نیز به من رحم نکنى پس چه کسى به من رحم کند و کیست که مونس وحشت قبرم باشد و کیست که زبانم را گویا کند، آنگاه که با عملم خلوت کنم و بپرسى از من آنچه تو بدان داناترى از خودم، پس اگر بگویم آرى کجا از عدل تو گریزگاهى است و اگر بگویم نکردم جواب دهى آیا من گواه تو نیستم
پس گذشتت را گذشتت را خواهانم اى مولایم پیش از پوشیدن پیراهن آتش زا، گذشتت گذشتت را خواهم اى مولاى من پیش از گرفتار شدن جهنم و آتش سوزان، گذشتت گذشتت را خواهم اى مولاى من پیش از آنکه دستها به گردنها با زنجیر بسته شود، اى مهربانترین مهربانان و بهترین آمرزندگان",دعاء حزین
49,9,بار الها! خودت را به من بشناسان؛ زیرا اگر تو خودت را به من نشناسانی، نه خودت را خواهم شناخت و نه رسولت را. خداوندا؛ فرستاده‌ات را به من بشناسان، که اگر او را به من نشناسانی، حجّتت را نخواهم شناخت. بار الها! حجّتت را به من بشناسان، که اگر او را به من نشناسانی، از دینم منحرف و گمراه خواهم شد. پروردگارا؛ همچنان که مرا به ولایت کسانی هدایت فرمودی که اطاعتشان بر من واجب است، یعنی ولایت امامان بعد از پیامبرت که درود تو بر ایشان باد، و من ولایت ایشان را به دل پذیرفتم که عبارتند از امیرالمؤمنین و امام حسن و امام حسین و امام علیِّ سجاد و امام محمّدِ باقر و امام جعفر صادق و امام موسی کاظم و امام علی‌بن‌موسی الرضا و امام محمّدِ جواد و امام علی هادی و امام حسن عسکری و حضرت حجت که درود تو بر همۀ ایشان باد. پروردگارا؛ پس مرا بر دین خودت ثابت‌قدم بدار. و در طاعتت به‌خدمت گیر و دلم را برای ولیّ امرت نرم و فرمان‌بردار گردان. و از آنچه که مخلوقات را به آن آزموده‌ای، مَعافم بدار. و در فرمانبرداری از ولیّ امرت استوارم قرار ده. همو که او را از چشم خلق پنهانش داشتی و به اذن تو از میان مردم غایب شده و منتظر فرمان تو است. و تو بی‌آن‌که کسی به تو آموخته باشد، دانا هستی به آن زمانی که صلاحیّت دارد به ولیّ امرت اجازه دهی تا امر سلطنت الهیّه را آشکار کند و پردۀ غیبت را از جمال خود بردارد. پس به من صبر و شکیبایی عنایت فرما تا دوست نداشته باشم آنچه تو کُندی‌اش را می‌پسندی، زودتر انجام شود و آنچه تُندی‌اش را می‌پسندی، به‌تأخیر افتد و آشکارشدن چیزی که تو پنهان کرده‌ای و جستجو از چیزی که تو مخفی نگه داشته‌ای را نخواسته باشم. و در تصمیم‌گیری‌هایت با تو ستیزه و چون‌وچرا نکنم، و نگویم: زمین پر از ظلم و ستم شده است، پس چرا ولیّ امر ظهور نمی‌کند! بلکه تمام امور خویش را به تو واگذار نمایم. بار الها! از تو می‌خواهم که سرپرست اُمورت را به من نشان دهی، درحالی‌که آشکارا همگان مطیعِ دستور او باشند، و البته می‌دانم که چیرگی، قدرت، برهان، دلیل، اراده، جنبش و نیرو همگی از آنِ تو است. پس نعمتت را بر من و همۀ مؤمنین تمام نما تا به ولیِّ تو (که درود تو بر او باد)، بنگریم، درحالی‌که گفتارش آشکار، دلالتش روشن، هدایت‌گر از گمراهی و شفادهنده از نادانی باشد. پروردگارا، جمال او را آشکار نما و ارکانش را استوار فرما و ما را از کسانی قرار ده که به‌واسطۀ دیدار او، اشک شوق در چشمشان حلقه می‌زند و ما را به خدمتش بگمار و بر آیین او بمیران و در گروه او محشورمان کن. بار خدایا، او را از گزندِ هرآنچه خلق کرده‌ای و آفریده‌ای و پدید آورده‌ای و ایجاد نموده‌ای و صورت بخشیده‌ای در پناه خود در آور، و از پیشِ‌رو و پشت‌سر و از طرف راست و چپ و از بالای سر و زیر پا محافظتش فرما، که هرکه تو نگه‌دارش باشی، هرگر تلف نمی‌شود. و پیامبرت و وصیّ پیامبرت(که بر او و خاندانش درود باد) را نیز در وجود او حفظ فرما. بار خدایا، و عمرش را طولانی فرما و بر مدّتِ زندگی‌اش بیَفزا و او را در آنچه بر عهده‌اش نهاده‌ای و حفظ آن را از او خواسته‌ای کمک کن و بر اَرج و کرامتی که به او داده‌ای بیفزای، که او است هدایت‌گرِ هدایت‌شده و قیام‌کنندۀ رَه‌یافته، و پاک و پرهیزگار و وارسته و مهذَّب و خرسند و پسندیده و شکیبا و سپاسگزار و سخت‌کوش (در عبادت). پروردگارا! توفیق عنایت کن که به‌سبب طولانی‌شدن دوران غیبت و بی‌خبریِ ما از او، یقینمان (نسبت به او) از بین نرود و او را و انتظارِ ظهورش را از یاد نبریم و یقینِ کامل ما به ظهور او کاسته نشود و از دعا و درود بر او غفلت نورزیم. تا در نتیجه، طولانی‌شدن غیبتش ما را از ظهورش ناامید نگرداند، و همان‌سان که به قیام پیامبر اکرم و نزول قرآن یقین دارم، به قیام او نیز مطمئن باشم. و دل‌هایمان را در ایمان به او قوی گردان تا اینکه به‌دست او ما را به سرمنزلِ هدایت و شاه‌راه حقیقت و راه میانه و درست برسانی. و ما را در فرمان‌برداری از او نیرومند گردان و در پیروی از او استوار بدار و در حزبِ او و در شمارِ یاران و یاورانش و آنان‌که از کارها و اِقداماتش خرسندند قرارمان ده. و این موهبت را در زندگی ما و در هنگام مرگمان از ما سلب مکن تا این‌که ما را بر همین حال بمیرانی، درحالی‌که نه دچار شکّ و دودلی شده باشیم و نه عهدی را شکسته باشیم و نه تردید و نه تکذیبی (نسبت به آن حضرت) ما را فرا گرفته باشد. بار خدایا، در فرج آن حضرت تعجیل فرما و به یاری خود تأییدش نما و یاورانش را یاری کن و واگذارندگانش را وا گذار، و هرکه به‌دشمنی و تکذیب او برخیزد را نابود کن، و به‌واسطۀ او حقّ را پیروز گردان و بیداد و کژی را از میان بردار و بندگان مؤمنت را از ضعف و زبونی رهایی بخش و به‌برکت وجود او سرزمین‌ها را آباد گردان. و سردمداران کفر را (با شمشیر عدلِ او) به‌قتل رسان و سرانِ گمراهی را دَرهَم کوب و گردن‌کشان و کافران را خوار گردان و منافقان و پیمان‌شکنان و همۀ مخالفان و مُلحِدان را در شرق و غرب عالَم و در خشکی و دریا و در دشت و کوه نابود کن، به‌طوری که هیچ‌یک از آن‌ها را رها نسازی و اثری از ایشان باقی نگذاری. شهرهایت را از لوث وجود آن‌ها پاک گردان و انتقام بندگانت را از ایشان بگیر و آنچه از دینت کهنه شده است، به‌وسیلۀ او نو گردان و احکام و قوانینی که دستخوشِ تغییر و تحریف گشته را اصلاح فرما تا اینکه دین تو به‌دست او تازه و نو و درست و خالی از کجی و بدعت شود تا با عدالتِ او، آتش‌های کافران را خاموش سازی. چراکه او، بندۀ تو است، بنده‌ای که او را برای خودت برگزیدی و برای یاریِ دینت پسندیدی و با علمِ خود انتخابش کردی و از گناهان، مصونش داشتی و از عیب‌ها پاکش ساختی و او را بر غیب‌ها آگاه ساختی و به او نعمت عطا کردی و از پلیدی پاکش ساختی و از آلودگی پاکیزه‌اش داشتی. بار خدایا، بر او و بر پدرانش، آن امامانِ پاک، و بر شیعیانِ ناب و زبده‌اش درود فرست و آنان را به برترین آرزوهایشان برسان، و این (دعا و عرض‌ارادت ما به آن حضرت) را از هرگونه شکّ و شبهه و خودنمایی و شهرت‌طلبی خالص گردان تا با آن، غیرِ تو را نخواهیم و جز خشنودیِ تو را نجوییم. بار خدایا، به‌درگاه تو شکوه می‌آوریم از فقدانِ پیامبرمان، و غیبتِ اماممان، و سختی روزگارمان و گرفتارشدنمان به فتنه‌ها، و هم‌دستیِ دشمنان علیه ما، و فراوانیِ دشمن و اندک‌بودن تعدادمان! بار خدایا، پس با گشایشی هرچه سریع‌تر و نصرتی توانمند از جانبِ خودت و با ظاهرساختنِ پیشوایِ عادل(امام زمان) این گرفتاری‌ها را از ما برطرف فرما، آمین ای معبودِ راستین. بار خدایا، از تو می‌خواهیم که به ولیّ خودت اجازۀ ظهور دهی تا عدالتِ تو را در میان بندگانت آشکار (و برقرار) سازد و دشمنان تو را از روی زمین براندازد، به‌طوری‌که همۀ تکیه‌گاه‌ها و پایگاه‌های ستم را دَرهَم شکنی و بقایای آن را نیست و نابود سازی و قدرت و توانش را به‌کلی سست گردانی و اَرکانش را ویران سازی و مقهور و بی‌اثرش نمایی و سلاح‌هایش را از کار بیاندازی و پرچم‌هایش را سرنگون کنی و دلاورانش را به‌هلاکت رسانی و سپاهیانش را خوار سازی. و  خدایا آنان را به سنگ‌های کوبنده‌ات سنگ‌باران کن و شمشیر بُرّان و تازیانۀ عذابت را که از مردمانِ مُجرم و گنه‌کار باز نمی‌داری، بر آنان فرود آور. و دشمنان خودت و دشمنان فرستاده‌ات(که درودهای تو بر او و خاندانش) را به‌دست ولیَّت و به‌دستان بندگان مؤمنت عذاب فرما. بار خدایا، ولیِّ خود و حجّتت در روی زمین را از هراس و قدرت دشمنش و از توطئۀ سوءقصدکنندگان علیه او نگه دار و با هرکس که به او مکر می‌ورزد، مکر نما، و بدخواهانش را در چنبرۀ بلاها و سختی‌ها گرفتار کن. و دستشان را از سر او کوتاه فرما و دل‌هایشان را از او هراسان گردان و گام‌هایشان را بلرزان و آشکارا و ناگهانی فرو گیرشان و عذابت را بر ایشان سخت گردان و در میان بندگانت رسوایشان ساز و آنان را در عالَم، ملعون و مطرود گردان و در قعر آتشِ دوزَخَت جایشان ده و آنان را در احاطۀ سخت‌ترین عذاب‌هایت در آور و در آتش بسوزانشان و قبرهای مردگانشان را پُر از آتش کن و گرمای آتش دوزخت را به آنان بچشان. به‌درستی که آن‌ها نماز را ضایع نمودند و از شهوت‌ها پیروی کردند و بندگانت را به‌گمراهی کشاندند و سرزمین‌هایت را ویران نمودند. بار خدایا، با (ظهور ولیّ خودت، قرآن را زنده ساز و نورش را به ما بنمایان، آن نوری که جاودانه است و هیچ تاریکی در او راه ندارد. و به‌برکت وجود او، دل‌های مرده را زنده گردان، و سینه‌های پُرکینه را شفا بخش، و عقاید و آراء مختلف را بر محور حقّ جمع گردان. و حدود تعطیل‌شده و احکام فرونهاده و متروک‌شدۀ الهی را جاری گردان تا آن‌که حقّ به‌طور کامل آشکار شود و عدالت کاملاً فروزان گردد. خدایا، ما را از مددکارانِ او و تقویت‌کنندگانِ حکومتش و اطاعت‌کنندگانِ فرمانش و از آنانی قرار ده که به کارها و اِقدامات او راضی و در برابر احکامش تسلیم هستند و از کسانی که به تقیه از مخلوقاتت نیازی ندارند. خدایا، این تویی که رنج و گرفتاری‌ها را برطرف می‌کنی و دعای درمانده را اجابت می‌فرمایی و از اندوهِ بزرگ نجات می‌بخشی؛ پس گرفتاری را از ولیِّ خودت برطرف فرما و او را همچنان‌که خود برایش ضمانت کرده‌ای، جانشین در زمینت قرار ده. بار خدایا، مرا از مخالفان با اهل‌بیت پیامبرت% قرار مده، و مرا از دشمنان خاندانِ پیامبرت قرار مده، و مرا از خشم‌گیرندگان بر ایشان قرار مده، به‌راستی که من از این حالت به تو پناه می‌برم، پس امانم ده، و پناهندۀ درگاه تو می‌شوم، پس حمایتم نما. بار خدایا، بر محمد و آل‌محمد درود فرست و به‌آبروی آنان مرا در دنیا و آخرت از رستگاران و مقرّبان درگاهت قرار ده. آمین، ای خداوند جهانیان.,دعای عصر غیبت
50,36,"خدا درود بفرست بر حضرت محمد و ال پاک او , خدایا لعـنت کن دو بـت قریش و دو مشرک آنرا، و دو سرکرده ضلالت را، وآن دو دروغ پرداز را، و دو دختر آنان را، کسانیکه فرمانت را زیر پا نـهادند، و وحی تو را نپـذیـرفتند، و نعـمت تو را انکار کردند، و نافرمانی پیامبرت را کردند، و دینت را واژگون نمودند، و قـرآنـت را تحـریف کردند، و احکام تو را بی ثمر گذاردند و تـباه کردند احـکام واجـب تو را، و از در دشمنی با آیاتت برآمدند، و دشمنی کردند. با دوستانت و دوستی کردنـد با دشمـنانـت، و شهـرهـای تو را ویـران ساخـتند، و بـندگانت را به فساد کشاندند، خدایا لعنت کن آن دوو پیروانشان و یارانشان و گرویدگان به آندو و دوستانشان را،زیرا آن دو ویران ساختند خانه نبوت (وحی) را، و در آن را کاملاً بستند، و شکستد سقف آن را، و آنرا زیر و رو کردند، و بالاو پایین آن را یکی کردند، و ظاهـر و باطنش را ویران کردند، و اهـل آن را از بیخ برانداختند و یاوران آن را هلاک کردند،و کودکانـشان را کشتند، و منبر نبوت را از وصیّ نبی و وارث پـیـامبر، تـهی کردند، و انـکـار کردند امـامت وصیّ پیامبر را، و مـشرک به خدا شدند، پس خدایا گناه آن دو را بزرگ شمارو برای همیشه در جهنم سقر جایشان بده، جهنمی که بندگان نمی توانند شدت عذابش را درک کنند، جهنمی که نه چیزی را باقی میگذارد و نه رها میسازد. خدایا آن دو و پیروانشان را به عـدد هـر کار نـاروایی که انجام دادند لـعنـت کن، و به عدد هر حقی که مخفی داشتند، و هر منبری که به ظلـم بر آن بالا رفتند، و هر مـنـافقی. که به کار گماردند،و هر مـؤمنی که تبعید ش کردند، و هر دوست خدا که آزردند، و هر تبعید شده ای که پناهش دادند، و هرراستـگویی که راندند، وهر کـافری. که یـاری کردنـد، و هـرامام بر حقی که مقهورش کردند وهرواجبی که آن را تـغیـیر دادند، وهـردلیلی که انکـارش کردنـد، وهـرامر زشتی که اختیارکردند، وخون هایی که به ناحق ریختند وهر خبری که آن را عوض کردند،و هر حکمی که خلاف ان را انجام دادند و هرکـفـری که به پا داشتند،وهر دروغی که راست جلوه دادند و هر ارثـی که به زورگرفتند،و هر غنیمتی که به ناحقّ ملک خود ساختند و هر مال حـرامـی که خوردند، و هـر خمسی که برای غـیر اهـلش حـلال شمردند، و هر باطلی که اساس آن را نهادند،و هر ستمی که گسترش دادند، و وعده هایی که بدان وفا نکردند، و پیمان هایی که شکستند، و حلال هایی که تحریم نمودند،و حرام هایی که حـلال کردند، وهرنـفـاقی که پنهان داشتند،و هرنیرنگی که انجـامش را به دل گرفتند، و پهـلوهایی که شکافتند، وجـنـینی که سبب سقط آن شدند استخوانی که شکستند، و هر سندی که آن را دریدند، و هر اجتماعی که پـراکندند، و هر خواری که عـزت بخـشیـدند،و هر عـزیـزی که خوارش کردند، و هر حـقی کـه از صـاحبانش باز داشتند، خدایا لـعـنـت کن آنان را به عـدد هـر آیه ای که آن را تغییر داده و تحریف کرده اند،و هر واجبی که آن را ترک کردند و هـر روش پـسندیده ای که تغیـیرش دادند، و هر حکمی که آن را وارونه کردند،و جلوی انجام ان را گرفتند. و ارحامی که انها را ازبین بردند. و هر شهادتی که مخفی داشتندو وصیتی را که ضایع گردند و ایمانی که از بین بردند و ادعای باطلی را که داشتند و بیعتی را که انکار کردند و هر نیرنگی را که انجام دادند، و هر خیـانـتی که وارد دیـن کردند، و هر گردنه ای که بالای آن رفتند(برای کشتن پیامبر”صلی الله علیه واله”) و هر تـقلبی که مـقیّد به او بودند، و هـر امانتی که به ان خیانت کردند خـدایـا لـعنـت کن آن دو (عـمر و ابوبکر”لعنه الله علیهما”) را درپنهان نهان و آشکار ظاهرلعنتی زیاد، پیوسته، مدام، بی ابتدا و بی انتها، لعنتی که زمانـش پایانی ندارد و عددش را انتـهـایی نیست، لـعـنـتی که آغـازش را صـبحی باشد ولی انجامـش را شبی نباشد، لعنت تو باد بر آنان و یارانـشان و مـدد کـارانشـان و دوسـتـانـشان و پیروان آنها و آنان که به انها ایمان اوردند و کسانی که خود را در اختیار آنان گذاشته اند و به آنان مـایـلنـد، و کـسـانی که ادعــاهـای بی اسـاس آنــان را عَــلَــم کـردند. و پـیـروی کـردنـد از سخـنـان آنان، و قــضـاوت هــای و احکام بـاطـل آنـان را تـصـدیق نـمـودند.
پس چهار مرتبه بگویید :
خداوندا عذاب فرما آنانرا،عذابی که استغاثه و فریاد اهل آتش از آن عذاب بلندست. 
امین رب العالمین",دُعَاءُ صَنَمَيْ‏ قُرَيْشٍ
51,60,"به نام خدا که رحمتش بسیار و مهربانى‏اش همیشگى است
خدایا! گناهان بر من لباس خوارى پوشانده، و دورى از تو جامه درماندگى بر تنم پیچیده، و بزرگى‏ جنایتم دلم را می‌رانده، پس آن را با توبه به درگاهت زنده کن، اى آرزویم و مرادم و خواسته‏ام و امیدم، به عزّتت سوگند براى گناهانم آمرزنده‏اى جز تو نمى‏یابم، و براى دل‏شکستگى‏ام جبران‏کننده‏اى جز تو نمى‏بینم، به پیشگاهت با توبه و انابه فروتنى‏ نمودم، و با ذلّت و خوارى، به درگاهت تسلیم شدم، اگر مرا از درگاهت برانى به که روى آورم؟ و اگر از آستانت‏ بازگردانى به که پناه برم؟ در این حال افسوس از شرمندگى و رسوایى‏ام، و دریغ از زشتى کردار و فراهم آوردن گناهانم، اى آمرزنده گناهان بزرگ، و اى جبران کننده استخوان شکسته، از تو درخواست‏ مى‏کنم که گناهان تباه‏کننده‏ام را بر من ببخشایى، و بر من بپوشانى پنهانکاریهاى رسواکننده‏ام را، و مرا در عرصه قیامت از نسیم گذشت و آمرزشت بى‏بهره مگذارى، و از پوشش زیباى چشم‏پوشى‏ات عریان و بى‏پوشش‌‌ رها نسازى، خدایا سایه رحمتت را بر گناهانم‏ بینداز
و ابر مهربانى‏ات را به سوى عیبهایم گسیل کن، خدایا آیا برده فرارى جز به جانب‏ مولایش باز مى‏گردد؟ یا کسى به او از خشم مولایش جز مولایش پناه مى‏دهد؟ خدایا اگر پشیمانى از گناه توبه است، پس به عزّتت سوگند که من از پشیمانانم، و اگر آمرزش‏طلبى از خطاکارى سبب فرو ریختن خطاها از پرونده است، من‏ از آمرزش خواهانم، حق رضایت با توست تا راضى شوى، خدایا با قدرتت بر من توبه‏ام را بپذیر، و با بردبارى‏است‏ نسبت به من از من درگذر، و با آگاهى‏ات از حال من با من مدارا فرما، خدایا تویى که به روى بندگانت درى به سوى بخششت گشودى‏ و آن را توبه نامیدى، و خود فرمودى:
«بازگردید به جانب خدا، بازگشتى خالصانه»، پس عذر کسى‏که از ورود به این در پس از گشوده شدنش غفلت ورزد چه مى‏تواند باشد؟ خدایا اگر نافرمانى و گناه از بنده‏ات زشت بود، پس گذشت از جانب تو زیباست، خدایا نخستین، کسى نیستم که تو را نافرمانى کرده و حضرتت توبه‏پذیرش شدى، و خود را در معرض احسانت قرار داده و تو مرا مورد احسانش‏ قرار دادى، اى پاسخگوى درماندگان، اى برطرف کننده زیان، اى بزرگ نیکى، اى داناى نهان، اى زیبا پرده‏پوش، به جود و کرمت به سوى تو شفاعت مى‏جویم، و توسّل مى‏کنم نزد تو به فضل و رحمتت‏ دعایم را اجابت کن، امیدم را به خود ناامید مساز، و توبه‏ام را بپذیر، و با احسان و مهرت خطاهایم را نادیه گیر، اى مهربان‏‌ترین مهربانان",مناجات اوّل: رازونیاز توبه‏کنندگان
52,61,"به نام خدا که رحمتش بسیار و مهربانى‏اش همیشگى است
خدایا از نفسى که فراوان به بدى فرمان می‌دهد به تو شکایت مى‏کنم،‌‌ همان نفسى که شتابنده به سوى خطا، و آزمند به انجام گناهان، و در معرض خشم توست، نفسى که مرا به راه هلاکت مى‏کشاند، و هستى‏ام را نزد تو از پست‏‌ترین تباه‏شدگان قرار مى‏دهد، بیماریهایش بسیار، آرزویش دراز است، اگر گزندى به او در رسد بى‏تابى مى‏کند، و اگر خیرى به او رسد از انفاقش دریغ مى‏ورزد، به بازى‏ و هوسرانى میل بسیار دارد، از غفلت و اشتباه آکنده است، مرا به تندى به جانب گناه مى‏راند، و با من در توبه و ندامت امروز و فردا مى‏کند، خدایا از دشمنى که گمراهم مى‏کند و از شیطانى که به بى راهه‏ام مى‏برد به تو شکایت مى‏کنم، شیطانى که سینه‏ام را از وسوسه انباشته و زمزمه‏هاى خطرناکش قلبک را فرا گرفته است، شیطانى که با هوا و هوس برایم کمک مى‏کند، و عشق به دنیا را در دیدگانم زیور مى‏بخشد، و بین من و بندگى و مقام قرب پرده مى‏افکند
خدایا از دل همچون سنگى که با وسوسه زیرورو مى‏شود و به آلودگى گناه و سیاسى نافرمانى آلوده شده به تو شکایت مى‏کنم، خدایا از چشمى که از گریه ناشى از هراس تو خشک شده، و در عوض به‏ مناظرى که خوش‏آیند آن است خیره گشته به تو گلایه مى‏کنم، خدایا توان و نیرویى براى من جز به قدرت تو نیست، راه نجاتى از گرفتاریهاى دنیا جز نگهدارى تو برایم نمى‏باشد، از تو خواستارم به رسایى حکمتت، و نفوذ اراده‏ات که مرا جز جودت در معرض چیزى قرار ندهى، و هدف فتنه‏ها نگردانى، و علیه دشمنانم یاور باشى، و پرده‏پوش رسوائیها و عیوبم گردى، و از بلا نگهدار، و از گناهان بازدارنده‏ام باشى‏ به مهر و رحمتت اى مهربان‏‌ترین مهربانان",مناجات دوم: راز ونیاز شاکیان
53,62,"به نام خدا که رحمتش بسیار و مهربانى‏اش همیشگى است
خدایا آیا چنین مى‏نمایى که پس از ایمانم به تو عذابم نمایى؟ یا پس از عشقم به تو از خود دورم سازى، یا با امید به رحمت‏ و چشم‏پوشى‏ات محرومم سازى، یا با پناه جویى‏ام به گذشتت‌‌ رهایم نمایى، هرگز چنین نیست! از ذات بزرگوارت به دور است که محرومم کنى، اى کاش مى‏دانستم که آیا مادرم مرا براى بدبختى به دنیا آورده، یا براى رنج کشیدن و زحمت پرورانده است، اگر چنین است کاش مرا نزاده و نپرورانده بود، و اى کاش آگاه بودم که آیا مرا از اهل سعادت قرار داده و به قرب و جوارت اختصاص داده‏اى‏ تا به این سبب چشمم روشن و جانم آرام گیرد؟ خدایا آیا چهره‏هایى که در برابر عظمتت سجده‏کنان به خاک افتاده سیاه‏ مى‏کنى، یا زبانهایى را که براى بزرگى و شکوهت به ستایش گویا شده ناگویا مى‏نمایى؟ یا بر دلهایى که‏ به محبتت پیچیده شده مهر مى‏زنى، یا گوشهایى را که از شنیدن ذکرت در راه رضایت لذّت برده ناشنوا مى‏کنى
یا دستهایى را که آرزوهاى به امید مهرورزى‏ات به سویت بلند کرده و به زنجیر مى‏بندى، یا بدنهایى را که در طاعتت کوشیده تا جایى که در راه‏ کوشش در بندگى‏ات لاغر شده مجازات مى‏کنى، یا پاهایى را که در راه عبادتت پوییده به عذاب دچار مى‏نمایى، خدایا درهاى رحمتت را بر یکتاپرستان مبند، و شیفتگانت را از نگاه به زیبایى دیدارت محروم مساز، خدایا جانى را که به توحیدت عزّت بخشیدى، چگونه به خوارى هجرانت ذلیل مى‏کنى، و باطنى که بر دوستى‏ات پیمان‏ بسته، چگونه به سوز آتشت مى‏سوزانى؟ خدایا از دردناکى خشمت و بزرگى ناخشنودیت پناهم ده، اى پرمهر، اى منتّگذار، اى مهربان، اى بخشاینده، اى جبّار، اى چیره، اى آمرزنده، اى پرده‏پوش، به مهرت مرا از شکنجه آتش و رسوایى ننگ رهایى بخش، آنگاه که نیکان از بدان جدا شوند، و حالتهاى دگرگون گردد و هراسنده‏ها بهراسند، و نیکوکاران به خوشبختى نزدیک شوند، و بدکاران از آن دور گردند، و به هرکسى برابر آنچه انجام داده جزاى برازنده داده شود و هرگز به آنان ستم نشود",مناجات سوّم: رازونیاز ترسیدگان
54,63,"به نام خدا که رحمتش بسیار و مهربانى‏اش همیشگى است
اى آن‏که هرگاه بنده‏اى از او بخواهد عطایش کند، و هرگاه چیزى را که نزد اوست آرزو کند به آرزویش برساند، و زمانى که به او روى آور مقرّب و نزدیکش کند، و گاهى که تظاهر به گناه کند گناهش را پرده‏پوشى نماید، و آنگاه که بر او توکل نماید او را بس باشد و کفایت کند، خداى من کیست که بر آستانت وارد شده و خواهان مهمان‏پذیرى‏ات باشد و تو از او پذیرایى نکرده باشى، و کیست که مرکب حاجت را با امید به‏ سخاوتت به درگاهت خوابانده باشد و تو احسانش ننموده باشى آیا خوشایند است که از درگاهت با محرومیت بازگردم، درحالى‏که جز تو سرورى که به‏ احسان متصّف باشد نشناسم، چگونه به غیر تو امید بندم درحالى‏که هر خوبى به دست توست، و چگونه جز تو را آرزو کنم درحالى‏که‏ آفرینش و فرمان خاص تو است، آیا امیدم را از تو ببرم درحالى‏که از روى احسان آنچه که از تو نخواستم به من عطا فرمودى‏ یا آیا به مانند خودم محتاج مى‏کنى درحالى‏که به رشته محکمت چنگ مى‏زنم، اى آن‏که قصدکنندگان به رحمتش خوشبخت شدند، و آمرزش‏ خواهان به انتقامش بدبخت نشدند
چگونه فراموشت کنم که همیشه به یادم بوده‏اى، و چگونه از تو غافل شوم که تو نگهبانم هستى، خداى من دستم را به دامن کرمت آویختم، و براى رسیدن به عطایت سفره آرزویم را گستردم، مرا به خلوص توحیدت خالص کن، و از بندگان برگزیده‏ات قرار ده، اى آن‏که هر گریزانى به او پناه مى‏جوید، و هر جوینده‏اى به او امید مى‏بندد، اى بهترین امیدبخش، اى کریم‏‌ترین خوانده، اى آن‏که پرسنده‏اش برگردانده نشود، و آرزومندش محروم نگردد، اى آن‏که در رحمتش به روى خوانندگان باز است، و پرده درگاهش براى امیدواران گشوده است، از تو مى‏خواهم به بزرگواریت‏ که ببخشى از عطاى خود بر من آنچنان‏که دیده‏ام به آن روشن شود، و از امید به تو سرشارم سازى به اندازه‏اى که نهادم آرامش یابد، و از یقین‏ آنچنان بر من منّت نهى که با آن ناگواریهاى دنیا را برایم آسان نمایى، و با آن از دیدگانم دلم پرده‏هاى نابینایى را برگیرى‏ به مهربانى‏ات اى مهربان‏‌ترین مهربانان",مناجات چهارم: رازونیاز امیدواران
55,64,"به نام خدا که رحمتش بسیار و مهربانى‏اش همیشگى است‏
خدایا هرچند در آمدن به سویت توشه‏ام اندک است ولى گمانم بر توکّل به تو همواره نیکو است، و هرچند گناهم مرا از عذاب تو به هراس افکنده، ولى چشم امیدم ایمنى از انتقامت را به من خبر مى‏دهد، و هرچند نافرمانى‏ام مرا را در معرض عذابت قرار داده ول یح سن اعتمادم مرا به پاداشت آگاهى مى‏دهد، و هرچند بى‏خبرى مرا از آمادگى براى دیدارت به خواب غفلت انداخته ولى آشنایى به کرم و عطاهایت مرا بیدار نموده است، و اگر زیاده‏روى در گناه و سرکشى، میانه من و تو را تیره ساخته ولى مژده آمرزش و خشنودى‏ات با من انس‏ گرفته است
از تو مى‏خواهم به درخششهاى جلوه‏ات و به انوار قدست، و هم به سویت زارى مى‏کنم به عواطف‏ مهرت و لطایف احسانت، که تحقق بخشى گمانم را در آنچه از تو آرزومندم از بزرگى اکرامت و زیبایى‏ انعامت، در راه تقرّب به تو و نزدیکى به درگاهت و بهره‏مندى از نگاه به سویت، هم اینک متعرّض‏ نسیمهاى رحمت و توّجه تو، و خواهان باران جو و لطف بى‏پایان تو مى‏باشم، و از خشمت به سوى خشنودى‏ات‏ گریزان، و از تو به سوى خودت فرارى‏ام، نیکو‌ترین چیزى را که نزد توست امید دارم، بر بخششهایت اعتماد مى‏نمایم، به عنایتت نیازمندم، خدایا آنچه را از فضلت بر من آغاز کردى به انجام رسان، و آنچه را از کرمت به من دادى‏ از من مگیر، و آنچه را با بردبارى‏ات بر من پوشاندى آشکار مکن، و آنچه را از زشتى کردارم دانستى بیامرز، خداى از تو به تو شفاعت مى‏جویم
و از تو به تو پناهنده مى‏شوم، با امید بسیار به احسانت به سوى تو آمدم، به خوبیهایت که بر من منّت گذارى دل‏بسته‏ام، به فراوانى کرمت تشنه‏ام، ابر فضلت را باران طلبم، خشنودى‏ات را خواهانم، آهنگ آستانت را دارم، به جویبار عطایت وارد آمدم، بر‌ترین خیرات را از پیشگاهت خواهشمندم، به جانب حضرت‏ جمالت روانم، ذاتت را اراده دارم، کوبنده در رحمتت هستم، درمانده‏ام در برابر شکوه و جلالت، با من از آمرزش و رحمت آنگونه کن که شایسته آنى و نه آنگونه که سزاوار عذاب و انتقامم، به مهربانى‏ات اى مهربان‏‌ترین مهربانان",مناجات پنجم: رازونیاز دلدادگان
56,65,"به نام خدا که رحمتش بسیار و مهربانى‏اش همیشگى است‏
خدایا، پیاپى آمدن کرمت، بر پا داشتن سپاست را از یاد من برد، و فراوانى بخششت مرا از شمارش ستایشت درمانده‏ ساخت، و در پى هم آمدن احسانت مرا از یاد اوصاف نیکت بازداشت، و پشت هم رسیدن نعمتهایت مرا از گسترش خوبیهایت درمانده نمود، این است جایگاه آن‏که به برازندگى نعمتهاى تو و در برابر آن به کوتاهى خود اعتراف دارد و به‏ زیان خود به سستى در بندگى و هدر دادن نعمتها گواهى مى‏دهند و تویى دلجو، مهربان، نیکوکار کریم، که خواهنده‏اش را محروم‏ نمى‏کند، و آرزومندش را از درگاهش نمى‏راند، به آستانت فرود مى‏آید بار امیدواران، و در درگاه‏ رحمت تو مى‏ایستد آرزوهاى عطاخواهان، پس آرزوهایمان را با محرومیت و ناامیدى روبرو مساز، و جامه ناامیدى و دورى از رحمت را بر ما بپوشان
خدایا در برابر بزرگى نعمتهایت سپاسم کوچک مى‏نماید، و در کنار اکرامت بر من‏ ستایش و گزارشم از آن خود را پست و ناچیز نشان مى‏دهد، نعمتهایت از انوار ایمان زینتهایى به من پوشاند، و لطایف نیکى‏ات خیمه‏هایى از عزت بالاى سرم افراشت، و عطاهایت گردن‏بندهاى زیبنده‏اى به گردنم افکند که هرگز باز نشود، و طوقهایى بر من آویخت که به هیچ روى گسسته نگردد، عطاهاى انبوهت زبانم را از شمردنش ناتوان ساخته، و نعمتهاى فراوانت فهمم را از دریافتشان کوتاه نموده
تا چه رسد به بررسى کامل آنها، سپاسگزارى‏ات چگونه براى من امکان‏پذیر است در حالى که‏ سپاسم نسبت به تو خود نیازمند سپاسى دیگر است، پس هر نوبت که گفتم تو را سپاس، بر من واجب شد که به خاطر آن باز بگویم تو را سپاس، خدیا همانگونه که ما را به لطف طعام دادى و با احسانت پروریدى پس نعمتهاى سرشارت را بر ما به انجام رسان، و ناگواریهاى ناخوشایند را از ما دور کن، و از بهره‏هاى هر دو جهان بالا‌تر و برترش را چه اینک و چه در آینده به ما عنایت کن، تو را سپاس‏ بر خوبى آزمونت و بر نعمتهاى سرشارت، سپاسى که درخور خشنودى‏ات باشد، و خیر وجودت را به جانب ما جلب‏ کند، اى بزرگ، اى کریم، به مهربانى‏ات اى مهربان‏‌ترین مهربانان",مناجات ششم: رازونیاز شاکران
57,66,"به نام خدا که رحمتش بسیار و مهربانى‏اش همیشگى است‏
خداى فرمانبرى‏ات را به ما الهام فرما، و ما را از نافرمانیت دور کن، و راه رسیدن به آنچه از خشنودى‏ات آرزومندیم‏ آسان کن، و ما را در میان بهشتهایت جاى ده، و از برابر دیدگان دلهایمان ابرهاى شک و دودلى را بزداى، و از قلوبمان پرده‏هاى تردید و کوردلى را کنار زن، و از نهادمان باطل را زایل کن، و حق را در درون ما استوار گردان، زیرا شکها و گمانها بارورکننده آشوبها، تیره‏کننده عطاها و بخششهاى زلال و بى‏آلایش‏اند، خدایا ما را بر کشتیهاى نجاتت بنشان، و از لذّت رازونیازت بهره‏مند گردان، و به حوضهاى دوستى‏ات وارد کن
و شیرینى محبّت و مقام قربت را به ما بچشان، کوششمان را در راهت و همّتمان را در طاعتت قرار ده، و نیتّهایمان را در معامله‏ با خود خالص گران، چرا که ما با تو و از توییم و براى ما وسیله‏اى جز به سوى تو نیست، خدایا مرا از گزیدگان‏ بندگان خوبت قرار ده، و به شایستگان نیکوکار ملحق کن، هم آنان‏که به بندگى پیشى گرفتند، و به سوى خیرات شتافتند و براى باقیات صالحات تلاش کردند، و براى رسیدن به درجات بلند کوشش نمودند همانا تو بر هرچیز توانایى، و به اجابت دعا سزاوارى، به مهربانى‏ات اى مهربان‏‌ترین مهربانان",مناجات هفتم: رازونیاز فرمانبران خدا
58,67,"به نام خدا که رحمتش بسیار و مهربانى‏اش همیشگى است
منزّهى تو، چه تنگ است راهها بر کسى‏که تو راهنمایش نباشى، و چه آشکار است حق نزد کسى‏که راه را نشانش‏ دادى، خدایا ما را به راههاى رسیدن به سرایت بکشان، و ما را از نزدیک‏‌ترین راههاى ورود به بارگاهت‏ ببر، دور را بر ما نزدیک کن، و دشوار و سخت را بر ما آسان گردان، و ما را به آن بندگانت که با چالاکى به سویت مى‏شتابند، و همواره در رحمتت را مى‏کوبند ملحق نما، آنان‏که در هر شب و روز تو را عبادت مى‏کنند، و از هیبتت در هراسند، بندگانى که آبشخورها براى آنان زلال کردى و به خواسته‏هایشان با کامیابى رساندى
و آنان را بر جوینده‏هایشان کامروا نمودى، و از روى فضلت حاجاتشان را برآوردى، و نهادشان را از محبّتت آکنده ساختى، و از زلال چشمه‏ات سیرابشان نمودى، اینان به وسیله تو به لذّت مناجاتت‏ دست یافتند، و از حسن عنایت تو دور‌ترین مقاصدشان را فراچنگ آوردند، اى کسى‏که بر روى آورندگان بر خویش روى آورد و با مهرورزى بر ایشان روى‏آور و بخشنده است، و به غفلت‏ورزان از یادش دلسوز و مهربان است، و براى جلب آنان به درگاهش با محبّت و عطوف است، از تو مى‏خواهم مرا از کسانى قرار دهى که بهره بیشترى از تو دارند، و بر‌ترین جایگاه را نزد تو نصیب خود ساخته‏اند و از دوستى‏است سهم برجسته‏ترى به آنان‏ رسیده، و در معرفتت بهره بیشترى نصیب آنان گشته است، همانا همّتم از همه‏جا بریده و تنها متوجّه تو گشته است، و رغبتم به جانب تو منصرف‏ شده است، پس تنها تو مراد منى نه غیر تو، و شب‏زنده‏دارى و بى‏خوابى‏ام تنها براى توست نه براى غیر تو، و دیدارت نور دیدگان من است‏ و وصالت آرزوى هستى‏ام
و تنها به سوى توست اشتیاقم، تنها در مسیر عشق توست شیفتگى‏ام و در هواى توست دلدادگى‏ام، و خشنودى‏ات مقصود من، و دیدارت نیاز من، و جوارت مطلوب من، و قربت ‌‌نهایت خواسته من است، آسودگى و راحتم‏ در رازونیاز با توست، داروى دردم و درمان بیمارى سینه‏ام، و خنکاى آتشم قلبم، و برآمدن اندوهم تنها پیش توست، پس در هنگام ترس همدمم باش، و لغزشم را نادیده گیر، و گناهم را بیامرز، توبه‏ام را بپذیر و دعایم را اجابت کن، و سرپرست زمامم و توانگرى‌گاه تهیدستى‏ام باش، مرا از خود جدا مکن، و از خویشتن دورم مساز، اى نعمت و بهشت من، و اى دنیا و آخرتم، اى مهربان‏‌ترین مهربانان",مناجاة هشتم: رازونیاز ارادتمندان
59,68,"به نام خدا که رحمتش بسیار و مهربانى‏اش همیشگى است‏
خدایا کیست آن‏که شیرینى محبتت را چشید پس به جاى تو دیگرى را برگزید؟ و کیست آن‏که با مقام قرب تو انس یافت‏ پس مایل به روى برتافتن از تو شد؟ خدایا، ما را از کسانى قرار ده که براى قرب و ولایتت برگزیدى، و براى دوستى و محبتت‏ خالص نمودى، و براى دیدارت مشتاق کردى، و به قضایت راضى ساختى، و نعمت نگاه به جمالت را عطایش کردى، و به خشنودى‏ات مخصوص گرداندى، و از غم هجران و دورى‏ات پناه دادى، و در جوارت در جایگاه راستى جاى‏ دادى، و به شناخت خود اختصاص دادى، و براى بندگى‏ات سزاوار کردى، و به اراده‏ات دلباخته فرمودى، و براى تماشاى جمالت برگزیدى
و رویش را براى خود از غیر پاک کردى، و دلش را براى عشقت فارغ نمودى، و آن را به سوى آنچه نزد توست راغب فرمودى، و یادت را به او الهام کردى، و شکرت را نصیبش نمودى، و به طاعتت مشغول ساختى، و او را از بندگان‏ شایسته‏ات گرداندى، و براى رازونیازت انتخاب کردى، و جدا کردى از او هرچه که او را از تو جدا مى‏کند، خدایا ما را ما را از کسانى قرار ده که شیوه‏هاشان آرام گرفتن به درگاه توست در حال زارى و روزگارشان آه و ناله است، و پیشانى‏شان در پیشگاه عظمتت بر سجده، و دیدگانشان در خدمتت بى‏خواب گشته است، و اشکشان از خشیت تو روان، و قلوبشان به عشقت آویخته و دلهایشان از هیبتت از جا کنده است، اى آن‏که انوار قدسش براى دیدگان
عاشقانش جلوه‏گر است و بزرگیهاى جمالش براى قلوب عارفانش دیدنى است، اى آرمان دل مشتاقان، اى‏ ‌‌نهایت آروزهاى عاشقان، از تو درخواست مى‏کنم دوستى خودت را و دوستى آنان‏که تو را دوست دارند و دوستى هر کارى که مرا به می‌دان‏ قرب تو مى‏رساند، و اینکه خودت را نزد من محبوب‏‌تر از دیگران قرار دهى و عشقم را به وجودت راهبر به سوى خرسندى‏ات بگردانى‏ و شوقم را به حضرتت بازدارنده از نافرمانى‏ات سازى، خدایا تماشاى زیبایى وجودت را بر من منّت گذار و به من به دیده عشق و عاطفه بنگر، و روى از من متاب، و مرا نزد خود از اهل خوشبختى و بهره‏مندى‏ قرار ده، از اجابت کننده، اى مهربان‏‌ترین مهربانان",مناجات نهم: رازونیاز شیفتگان
60,69,"به نام خدا که رحمتش بسیار و مهربانى‏اش همیشگى است
خدایا به پیشگاهت وسیله‏اى جز عواطب مهرت ندارم، و به درگاهت دست‏آویزى جز آنچه از رحمتت شناخته شده و جز شفاعت پیامبرت پیامبر رحمت رهایى‏بخش امت از رنج و ناراحتى ندارم، خدایا! این دو وسیله را براى من سبب‏ رسیدن به آمرزشت قرار ده، و آن دو را رابطه‏اى براى دست‏یابى به خشنودیت بگردان، همانا امیدم به حریم کرمت فرود آمده، و مرکب طمعم به آستانه جودت بار انداخته است، پس درباره خودت آرزویم را محقّق ساز، و کارم را به خیر پایان ده، و مرا از آن برگزیدگانى قرار ده که در در میان بهشت قرارشان دادى و خانه کرامتت را در اختیارشان گذاردى
و دیده آنان را در روز قیامت با نگاه به سوى‏ جمال خویش روشن نمودى، و جایگاه راستى را در جوارت به آنان واگذار نمودى، اى آن‏که باریافتگان بر کریم‏‌تر از او بار نیابند، و قصدکنندگان مهربان‏‌تر از او را نیابند، اى بهترین کسى‏که شخص تنها با او خلوت کند، و اى مهربان‏‌ترین کسى‏که‏ انسان رانده به جانب او روى آورده، به سوى گستردگى عفوت دست گدایى دراز کردم، و به دامن کرمت چنگ آویختم، مرا سزاوار حرمان مکن و به ناامیدى و زیان دچار مساز، اى شنواى دعا، اى مهربان‏‌ترین مهربانان",مناجاة دهم: رازونیاز توسّل‏جویان
61,70,"به نام خدا که رحمتش بسیار و مهربانى‏اش همیشگى است
خدایا شکستگى‏ام را جز لطف و محبتت جبران نکنند، و تهیدستى‏ام را بى‏نیازى نرساند جز مهر و احسانت، و هراسم را جز امان تو آرام ننماید، و خوارى‏ام را جز توانایى‏ات به عزّت تبدیل نکند، و مرا جز فضلت به آرزویم نرساند و شکاف فقرم را جز احسان تو پر نکند، و حاجتم را کسى جز تو بر نیاورد، و غمزدگى‏ام را جز رحمتت برطرف ننماید و بدحالى‏ام را جز مهرت نگشاید و سوز سینه‏ام را جز وصل تو خنک نکند و آتش درونم را جز دیدارت خاموش نگرداند و بر حرارت شوقم به تو جز نگاه به جمالت آب نریزد، و آرامشم بدون نزدیک شدن به حضرتت برقرار نشود
و حسرتم را جز نسیم رحمتت برنگرداند، و بیمارى‏ام را جز درمانت‏ شفا ندهند و غمم را جز مقام قربت برطرف نسازد، و زخمم را جز چشم‏پوشى‏ات التیام ندهد، و آلودگى دلم را جز گذشت‏ تو نزداید، و وسواس سینه‏ام را جز فرمانت از میان نبرد، اى ‌‌نهایت آرزوى آرزومندان، اى‏ غایت خواهش خواهندگان، اى دور‌ترین مطلوب جویندگان، اى والا‌ترین رغبت راغبان، اى سرپرست‏ شایستگان، اى امان ترسیدگان، اى اجابت کننده دعاى بیچارگان، اى ذخیره ناداران، اى گنج بینوایان، اى فریادرس دادخواهان
اى برآورنده حاجات تهیدستان و بر خاک‏نشستگان، اى‏ کریم‏‌ترین کریمان، اى مهربان‏‌ترین مهربانان، فروتنى و خواهشم به پیشگاه توست، و زارى و ناله‏ام به سوى‏ تو، از تو مى‏خواهم مرا به نسیم خرسندى‏ات برسانى، و نعمتهاى نیکویت را بر من تداوم بخشى، من اینک‏ بر در خانه کرمت ایستاده‏ام، و در معرض نسیمهاى نیکى‏ات قرار دارم، و به رشته محکمت چنگ زده‏ام و به دست‏آویز استوارت دست آویختم، خدایا بر بنده خوارت که زبانش گنگ، و عملش اندک است رحم کن، و با احسان پیوسته و برجسته‏ات بر او منّت گذار، و او را زیر سایه بلندت حمایت فرما، اى گرامى، اى زیبا، اى مهربانترین‏ مهربانان",مناجات یازدهم: رازونیاز نیازمندان
62,71,"به نام خدا که رحمتش بسیار و مهربانى‏اش همیشگى است
خداى زبانها از اداى ثنایت آنچنان‏که شایسته عظمت توست کوتاه است، و خردها از درک ژرفاى جمالت‏ ناتوان است، و دیده‏ها از تماشاى بزرگیهاى ذاتت درمانده است، براى خلق راهى‏ به سوى شناسایى‏ات جز ناتوانى از شناخت قرار ندادى، خدایا ما را از کسانى قرار ده که شاخسارهاى‏ اشتیاق به سویت در بوستانهاى سینه‏هایشان استوار و پابرجا شده است و سوز عشقت در کانون دلهایشان‏ برافروخته، از این روى به آشیانه اندیشه‏هاى ولا جاى گیرند، و در گلستان قرب و مکاشفه‏ات مى‏گردند، و از حوضهاى محبّتت با جام ملاطفت مى‏نوشند
و در کنار نهرهاى صفا وارد مى‏شوند، درحالى‏که پرده از دیدگانشان برداشته شده، و تاریکى دودلى از باورها و ضمایرشان زدوده گشته، و خلجان شک از دلها و باطنشان بیرون رفته، و سینه‏هایشان با تحقّق معرفت گشوده شده، و همّتشان براى پیشى گرفتن در میدان خوشبختى بر اثر زهد بلندى گرفته، و نوشیدنشان در چشمه زلال کردار گوارا شده، و باطنشان در مجلس انس پاکیزه گشته، و راه‌شان در جاى ترسناک ایمنى یافته، و جانشان با رجوع به رب‏ الارباب اطمینان یافته
و ارواحشان به نیکبختى و رستگارى یقین یافته، و دردگانشان با نظر به محبوبشان روشنى‏ گرفته، و آرامششان با دریافت خواهش و رسیدن به آرزو استقرار یافته، و تجارتشان در فروش دنیا به آخرت‏ سودبخش بوده، خدایا چه لذّت‏بخش است در دلها خاطرات الهام گرفته از یادت، و چقدر شیرین است‏ پویش به سوى تو با مرکب اندیشه‏ها در راهههاى غیب، و طعم عشقت چه خوش، و شربت مقام قربت چقدر گوارا است، پس ما را از راندن و دور کردنت پناه ده، و از خاص‏‌ترین عارفانت و شایسته‏‌ترین بندگانت‏ و راستگو‌ترین فرمانبرانت و خالص‏‌ترین پرستندگانت قرار داده، اى بزرگ، اى باشکوه، اى گرامى، اى بخشنده، به مهربانى‏ات‏ اى مهربان‏‌ترین مهربانان",مناجاة دوازدهم: رازونیاز عارفان
63,72,"به نام خدا که رحمتش بسیار و مهربانى‏اش همیشگى است
خدایا اگر پذیرش فرمانت بر من واجب نبود هر آینه پاک نگاه مى‏داشتمت از اینکه ذکر تو گویم، چه ذکر من تو را به اندازه کاستى من است نه برازنده کمال تو، شأن و اندازه من چقدر مى‏تواند بالا رود تا ظرف تقدیس تو قرار گیرم؟ از بزرگ‏‌ترین نعمتها بر ما جارى شدن ذکر تو بر زبان ماست، و اجازه‏ات به ماست که تو را بخوانیم و تنزیه و تسبیح گوییم، خدایا پس ذکرت را به ما الهام کن در نهان و آشکار و شب و روز، و پیدا و پنهان، و در خوشى و ناخوشى و ما را به ذکر پنهان مأنوس فرما و به عمل پاکیزه و کوشش پسندیده بکار گیر، و به میزان کامل پاداشمان ده، خدایا دلهاى عاشق شیفته تواند، و خردهاى جداى از هم بر معرفتت‏ گرد آمده‏اند
بدین خاطر دلها آرام نگیرند جز به یاد تو، و جانها جز به هنگام مشاهده‏ات راحتى نیابند، تو تنزیه‏شده‏اى، در هرجا، و پرستیده گشته‏اى در هرگاه و در همواره روزگار بوده‏اى، و به هر زبان‏ خوانده شده‏اى، و در هر دلى بزرگداشت شده‏اى از هر لذّتى به جز ذکر تو، و از هر آسایشى‏ جز همدمى با تو، و از هر شادمانى به غیر قرب تو، و از هر شغلى جز طاعت تو پوزش مى‏جویم، تو گفتى‏ و گفتارت حق است که: اى کسانى که ایمان آورده‏اید خدا را بسیار یاد کنید و در بامداد و شامگاه او را تسبیح گویید و تو گفتى و گفتارت حق است: «مرا یاد کنید تا شما را یاد کنم «ما را به یاد کردنت فرمان دادى، و وعده فرمودى که تو نیز از روى شرافت و عزّت و کرامت بخشیدن به ما، ما را یاد کنى، اکنون برابر با فرمانت تو را یاد مى‏کنیم، پس تو نیز به وعده‏ات وفا کن، اى یادآور یادکنندگان، و اى مهربان‏‌ترین مهربانان",مناجات سیزدهم: رازونیاز ذاکران
64,73,"به نام خدا که رحمتش بسیار و مهربانى‏اش همیشگى است
خدایا اى پشتیبان پناه‏جویان، و اى پناه پناهندگان، و اى رهایى‏بخش هلاک شدگان، و اى نگهدار بینوایان، و اى مهرورز بى‏چیزان، و اى اجابت کننده درماندگان و اى گنجینه تهیدستان و اى جبران کننده شکست خوردگان، و اى‏ جایگاه آواردگان، و اى یاور ناتوان‏شمردگان، و اى پناه‏دهنده ترسیدگان و اى غمگسار غمزدگان، و اى دژ پناهندگان، اگر به عزّتت پانه نیاورم پس به که پناه برم، و اگر به قدرتت پناهنده نشوم، به که پناهنده شوم؟ گناهان‏ وادارم ساخته که به دامان گذشتت چنگ زنم، و خطاها محتاجم کرده که از تو خواهم درهاى چشم‏پوشى‏ات‏ را بر من بگشایى
و بدیها مرا فراخوانده تا به آستان عزّتت بار اندازم، و هراس از انتقام وادارم کرده که به‏ دستاویز مهرت چنگ زنم، کسى‏که به ریسمانت چنگ زده سزاوار نیست خوار گردد، و آن‏که به عزّتت‏ پناهنده شده، شایسته نیست‌‌ رها گردد یا واگذاشته شود، خدایا ما را از حمایتت محروم مکن، و از پوشش رعایتت برهنه مساز، و از پرتگاههاى هلاک دورم کن، زیرا ما در سایه توجه تو و در حمایت تو به سر مى‏بریم و از توییم، از تو مى‏خواهم به حق خاصان از فرشتگانت، و شایستگانت از بندگانت، که براى ما سپرى قرار دهى که ما را از هلاکتها برهاند، و از آفات برکنار دارد، و از بلاهاى سخت نگهدارى کند، و هم اینکه آرامش خود را بر ما نازل کنى، و چهره‏هاى ما را به انوار محبتت پرفروغ گردانى، و ما را ر پناهگاه محکمت پناه دهى، و در کناره‏هاى نگهدارى خویش‏ بگنجانى، به حق مهر و رحمتت اى مهربان‏‌ترین مهربانان",مناجات چهاردهم: رازونیاز پناه‏جویان
65,74,"به نام خدا که رحمتش بسیار و مهربانى‏اش همیشگى است
خدایا، ما را در خانه‏اى ساکن نموده‏اى که گودالهاى فریبش را براى ما آماده ساخته، و در شبکه‏هاى خیانتش به دستهاى مرگ آویخته، از دامهاى فریبش به تو پناه مى‏آوریم، و چنگ مى‏زنیم از مغرور شدن به زیورهاى آراسته‏اش به عنایت تو، که این دنیا خواهندگانش را هلاک مى‏سازد، و واردینش را نابود مى‏کند، آکنده به آفتهاست، انباشته از نکبتهاست، خدایا ما را به دنیا بى‏رغبت کن، و به توفیق و عصمتت ما را از آن سلامت بدار و جامه‏هاى مخالفت را از هستیمان برکن، و با حسن‏ کفایتت امرو ما را سرپرستى فرما
و فزونى سهم ما را از رحمت گسترده‏ات کامل گردان، و از چشمه‏سار مواهبت عطاى ما را نیکو گردان، و در سرزمین دلهاى ما درختان محبتت را بکار، و انوار معرفتت را بر ما کامل کن، و شیرینى گذشت‏ و لذّت آمرزشت را به ما بچشان، و دیدگان ما را در جهان دیگر به دیدارت روشن فرما، و محبّت دنیا را از دل ما بیرون کن، آنگونه که درباره نیکوکاران برگزیده‏ات و خاصان نیکوکردارت انجام دادى، به حق مهربانى‏ات اى‏ مهربان‏‌ترین مهربانان و اى گرامى‏‌ترین گرامیان",مناجات پانزدهم: رازونیاز پارسایان
66,75,معبودى جز خدا نیست، معبودى یگانه و ما تسلیم او هستیم، معبودى غیر از خدا نیست‏ و جز او را نمی‌پرستیم، درحالیکه طاعت خود را براى او خالص می‌نماییم هرچند براى مشرکان ناخوش‏ آیند باشد، معبودى جز خدا پروردگار ما و پروردگار پدران نخستین ما نیست. معبودى غیر از خدا نیست یگانه و یگانه و یگانه است، به وعده‏‌اش وفا کرد، بنده‏اش را یارى داد سپاهش را قدرت و عزت بخشید و به تنهایى لشکریان (کفر و شرک) را درهم شکست. پس فرمانروایى و ستایش تنها او را سزاست. زنده می‌کند و می‌میراند و می‌میراند و زنده می‌کند و او است زنده‏ اى که نمی‌می‌رد، خیر و نیکى تنها به دست اوست و او بر هر چیز تواناست,دعائے وحدت
67,16,بارالها! کار (ظهور) بنده شایسته و خلیفه ات ( امام مهدی) را سامان ده همانگونه که کار پیامبران و فرستادگانت را اصلاح کردی و از فرشتگانت نگاهبانانی بر او بگمار و از سوی خویش با روح القدس او را یاری و پشتیبانی فرما و دیده‌بانانی که از هر گزندی نگاهش دارند، از پیش رو و پشت سر همراه وی گردان و ترس و هراس او را به امن و امان دگرگون ساز که او تو را می‌پرستد و هیچ چیز را همتا و مانند تو قرار نمی‌ده ، و برای هیچ یک از آفریدگانت برتری و چیرگی نسبت به ولی خود قرار مده و او را در جهاد با دشمنت و دشمنش اجازت فرما و مرا از یاوران او قرار ده ، که همانا تو بر هر کاری توانایی.,دعای اَللّهُمَ أصْلِحْ
68,30,خدايا ! از تو مي خواهم ،اي کسي که همه پرستش شده ها به بندگي ات اعتراف دارند .همه ستايش شده ها ستايشگر تواند .همه نايافته ها را نزد تو مي جويند، همه گرفتاران به تو پناه مي برند و تقاضا کنندگان از تو رد نمي شوند . درت براي هيچ تقاضايي بسته نيست . اي کسي که نه توصيف شدني است و نه حد پذير مي باشد . مانندي برايش نيست و عطايش منع شدني نيست . دور نيست و بهترين مقصد و مقصود است . ريسمان اميد بندگان به سوي او کشيده شده است . نه پدر است و نه فرزند مي باشد . شبيه و مثل براي او وجود ندارد. کرم و فضل او شمارش پذير نمي باشد . حوض نيکي او براي مردمان آماده ورود است . اي کسي که به ايستادن و نشستن توصيف نمي شوي . حرکت و ايستايي بر تو جاري نمي شود. اي خدا ، اي رحمان، اي مهربان، اي رحم کننده بر يعقوب پير و اي بخشنده لغزش داوود .اي کسي که خلف وعده نمي کني و از عذابي که وعده داده اي مي گذري . رزق و پوشانندگي ات بر گناهکاران کشيده شده. اي کسي که پناهگاه همه رانده شدگاني و اي کسي که همه با سجده بندگي ات مي کنند . راه هيچ کس براي رسيدن به بخشش تو بسته نيست . در حکمت ظلم نمي باشد . در کيفر ظالم ستمگر، صبر مي کني. بر بنده خطاکاري که به عهد خود وفا نکرده ،رحم کن که تو هر چه بخواهي مي کني، اي نيکي کننده و اي مهربان بر محمد، بهترين فرستاده که به بهترين معبود دعوت مي کرد و بر آل پاکيزه و طيب محمد که اهل کرم و بخشش اند ، درود فرست و با ما آنچه کن که سزاوار تو باشد، اي مهربان ترين مهربانان.,دعای معراج
69,31,خـدایـا سـوگـند به صــفـات ویـژه ات و بـه شـکوه جلالت و بـه بـزرگـتـرین نـامـهـایـت و بـه نـور پـیـامـبـرانــت و بـه پـاکـی دوسـت دارانـت و بــه خونـهای شـهیدان راهت و بـه مـناجات نیازمندان(درگاهت)،از تو فراوانی بـیشتـر درعلم و تــنـدرسـتـی در جـسـم ، و بـرکـت و فــراوانــی روزی و درازای عـــمـــر و تـــوبــه ی پــیـــش از مــــرگ و مــرگــی راحــت و آســوده و آمـرزش پــس از مــرگ و رهــائــی از آتـش دوزخ و ورود بـه بـهـشـت جـاودانـی و خـیـر و خـوبـی در ایـمـان و امور دنیا و آخرت را میخواهیم بـه رحـمـت بیــکرانـت ای مــهربـانـتـریـن مـهـربـانـان,دعای الهی باخص صفاتک
70,37,"بخوان علی را که مظهر صفات عجیبه است . تا یاری کننده تو باشد در سختی ها ،این بنده پیوسته به خدا نیازمند است. و من در امورم به او تکیه کرده ام و امور گذشته و آینده ام را به او وا می گذارم و برای رفع هر ناراحتی تو را می خوانم. تا مشکل حل و مسائل روشن گردد. قسم به بزرگیت ای خدا و به پیامبریت ای محمد و به ولایت تو ای علی ای علی ای علی مرا در یاب بحق لطف پنهانت. الله اکبر و من از شر دشمنانت بیزاری می جویم. خدای بی نیاز از سوی تو یاری می شم و بر تو اعتماد دارم به حق ایاک نعبد و ایاک نستعین. ای پدر کمک، ای پدر حسنین مرا در یاب ،ای شمشیر خدا ای در خدا, ای حجت خدا ,ای ولی خدا مرا در یاب. به حق لطف پنهانت ای غالب و غلبه کننده، ای دوست خدا، ای مظهر صفات عجیب ، ای علی یقین دارم هرکه بخواهد ظلم نماید تو به شمشیر کشنده او را از پای در می آوری من تمام امورم را به تو واگذارمی کنم. بدرستی او بصیر بر بندگان است و فرماید:خدای شما خدای واحد است و غیر از او خدایی نیست و بخشنده و مهربان. مرا در یاب ای فریاد رس فریاد خواهان ای راهنمای سر گردانان ای امان ده تر سندگان ای یاری دهنده پناه آورندگان ای رحم کننده بر فقرا ای خدا به رحمتت مرا در یاب و درود فرست بر محمد و ال او و ستایش برای خداوند جهانیان است و بس.",دعای نادعلی کبیر
71,54,"به نام خداوند بخشنده و مهربان
خدایا از تو می خواهم , ای کسی که به پرتو نورت از دیدگان خلق پنهانی . ای کسی که لباس جلال و بزرگی پوشیده ای و در عین پاکی و قدس به قدرت نمایی مشهور شده ای . ای کسی که به بزرگی و کبریائی برتری داری و به مجد و عظمت تنهایی . ای کسی که همه امور با رغبت تحت امرت منقاد هستند . ای کسی که آسمانها و زمین برای اجابت دعوت تو بر پایند . ای کسی که آسمان را با ستارگان درخشان آراسته آنان را راهنمای خلق قراردادی . ای کسی که ماه تابان را در سیاهی شب تار به لطفت روشن کردی . ای کسی که خورشید را به بزرگیت جداکننده بین روز و شب قرار دادی و معاش خلق را در آن نهادی. ای خدایی که به واسطه پراکنده کردن ابر نعمتهایت سزاوار شکر شدی .
از تو می خواهم به جایگاه عزت تو از عرشت و نهایت رحمت از کتابت و به هر اسمی که بدان اسم خود را نامیدی و آن را به خود مخصوص گردانیدی و در علم غیب نزد خودت مستتر کردی و به هر اسمی که برای توست که آن را در کتاب خود فروفرستادی و به اسمی که بجا گذاشتی در قلوب آنانی که به دور عرش تو صف کشیده اند و به حول آن حلقه زده اند پس آن دلها (ی حامل اسماء ) از بیان آن منصرف , به درون سینه ها برگشته اند , به جهت اخلاص در یکتاپرستی و به جهت تحقق وحدانیت تو , درحالی که به بندگی تو اقرار دارند و گویند تو خدایی , تو خدایی , تو خدایی , و غیر تو خدایی نیست , و غیر تو خدایی نیست , و غیر تو خدایی نیست , از تو می خواهم به نامهایی که به آنها جلوه کردی برای حضرت موسی کلیمت بر کوه بزرگ (طور ) , پس آنگاه که اشعه نور پنهان شده تو آشکار شد بخاطر زیبایی حاصل از بزرگی , کوه فروریخت و بخاطر بزرگی و جلال و هیبت تو منهدم شد , در حالی که از ترس از بزرگیت و خوف از قهر و غلبه تو این حالت به آنها دست داد , پس خدایی غیر از تو نیست , پس خدایی غیر از تو نیست , پس خدایی غیر از تو نیست . از تو می خواهم به نامی که گستردی دیدگان بسته ناظرین را , تا تدبیر حکمت و شواهد و دلائل و حجتهای انبیاء ترا ببینند , و آنان به زیرکی دلها تو را می شناسند , در حالی که تو در نهانهای پوشیده غیب هستی , تو را می خوانم به عزت این اسماء که بر محمد و آل محمد درود فرستی و از من و وابستگانم و همه مومنین و مومنات , همه آفات و بدی ها و زشتی ها و امراض و خطاها و گناهان و شک و شرک و کفر و دوئیت و نفاق و گمراهی و نادانی و دشمن داشتن کسی و غضب و سختی و تنگی و بدی نیت و آمدن عقوبت و شماتت دشمنان و حاکمیت انسانهای بی مروت را دور کنی , چه آنکه تو دعایم را می شنوی و نسبت به هرآنکه بخواهی پرلطف و مهربانی . و درود خدا بر محمد و آل او باد ای مهربانترین مهربانان و حول و قوه ای جز به تو نیست ای خدای بزرگ بلند مرتبه.",دعای احتجاب
72,52,به نام خدا که رحمتش بسیار و مهربـانی‌اش همیشگی است، ای که زیبایی را آشکار کنی و زشتی را بپوشانی و از من پرده حرمت را ندری، ای بزرگوار گذشت، ای نیکو درگذرنده، ای فراخ آمرزش، ای به مهر گشاده دو دست با رحمت، ای صاحب هر راز، ای نهایت هر گلایه، ای بزرگوار چشم پوش، ای بزرگ احسان، ای آغاز کننده هر نعمت پیش از لیاقت آن، ای پروردگار، ای آقا، ای مولا، ای نهایت، ای فریادرس، بر محمّد و خاندان محمّد درود فرست و از تو می‌خواهم که مرا در آتش دوزخ قرار ندهی.,دعای یا من اظهر الجمیل
73,14,"خدايا دفاع كن، از ولیّت، و خليفه ات و حجّت بر آفريدگانت، و زبان سخنگوى از جانبت، و گويای به حكمتت، و ديده نگرنده به اجازه ات، و گواه بر بندگانت، آن سرور بزرگوار مجاهد، پناهنده به تو، عبادت كننده نزد تو، و پناهش ده از شرّ تمام آنچه آفريدى و پديد كردى و پروردى، و صورت دادى، و او را نگهدار از پيش رويش، و پشت سرش، و از جانب راست و چپش، و بالاى سر، و زير پايش، به نگهدارى ات كه تباه نشود هر كه را به آن نگهدارى، و حفظ كن در وجود او پيامبرت، و پدرانش، آن امامان از جانب تو، و پايه هاى دينت و او را قرار ده در سپرده خود كه تباه نمى شود، و در جوارت كه امنيتش از بين نمى رود، و در بازدارندگى و نيرومندى ات كه مقهور نگردد، و او را ايمن دار، و به امان محكمت، كه هركه را به آن ايمن نمودى، هرگز خوار نمى شود، و قرارش ده در حمايتت، كه هركه در آن باشد، مورد دستبرد واقع نگردد، و يارى اش ده به يارى نيرومندت، و كمكش كن، با لشگر چيره ات و نيرومندش ساز به نيرويت، و پشت سر او قرار بده فرشتگانت را، و دوست بدار كسى را كه دوستش دارد، و دشمن بدار كسى را كه دشمنش دارد، و زره محكمت را به او بپوشان، و او را به احاطه فرشتگان در آور، احاطه اى سامان يافته،
خدايا شكاف در هر امور را به او اصلاح كن، و گسيختگى را به او پيوند ده، و ستم را به دستش نابود گردان، و عدالت را به او بنمايان، و زمين را با طول ماندش بياراى، و او را به پيروزى كمك كن، و به وسيله در انداختن ترس در دل دشمنان ياری اش ده، و ياورانش را نيرومند ساز، و واگذارنده اش را خوار كن، و كسى را كه نسبت به او دشمنى ورزد هلاك ساز، و هركه به او خيانت كند نابود گردان، و به دست او گردن كشان كفر، و تكيه گاه ها و ستونهاى آن را به قتل برسان، و به وسيله او سران گمراهى، و پديدآورندگان بدعت، و ميرانندگان سنّت، و تقويت كنندگان باطل را درهم شكن، و به دست او گردن كشان را خوار كن، و كافران و تمام بی دينان را نابود ساز، در مشرق هاى زمين و مغرب هايش، و خشكي ها و درياهايش، و هموارها و كوه هايش، تا ديارى از آنان، و آثارى از ايشان را باقى نگذارى.
خدايا كشورهايت را از وجود آلوده آنان پاك كن، و با محو ايشان شفا ده بندگانت را، و مؤمنان را به وجود آن حضرت عزيز گردان، و روشهاى رسولان و احكام كهنه پيامبران را به او زنده كن، و به وسيله او آنچه را از دينت محو شده و از قانونت تغيير يافته، تجديد فرما، تا دينت را به وجود او بازگردانى، و بر دو دست او جديد و تازه و خالص و صحيح نمايى كه كجى در آن ديده نشود و بدعت و پيرايه اى همراهش نباشد، تا اينكه با عدالتش تاريكي های نابرابرى را روشن كنى،
و به وسيله او آتش هاى كفر را خاموش نمايى، و گره بندهاى حق، و ناشناخته عدالت را به او روشن سازى، زيرا او بنده توست، بنده اى كه او را براى خود برگزيدى، و او را براى غيب خود انتخاب نمودى، و از گناهان بازش داشتى و از عيب ها پاكيزه اش كردى، و از آلودگى پاكش فرمودى، و از چركينى سالمش نمودى.
خدايا ما در روز قيامت، و روز فرارسيدن حادثه بزرگ، براى او گوامى مى دهيم، كه گناهى انجام نداد، و بزمى نياورد، و مرتكب معصيتى نشد، و طاعتى را در پيشگاه تو تباه نكرد، و حرمتى را از تو هتك نكرد، و فريضه اى را دگرگون نساخت، و آيينى را تغيير نداد، و به درستى كه اوست راهنماى، راه يافته، پاك، پرهيزکار، بی عيب، دوستدار، پاكيزه،
خدايا به او عطا كن، در وجودش و اهلش، و فرزندان و نژادش و امت و همه رعيتش، چيزى كه چشمش را به آن روشن كنى، و وجودش را به آن خوشحال نمايى، و براى او گردآورى، فرمانروايى همه مملكت ها را نزديك و دورش را، و نيرومند و خوارش را، تا فرمانش را بر فراز هر فرمانى جارى سازى، و حق او را بر هر باطلی چيره گردانى.
خدايا ما را به دو دست آن بزرگوار به راه هدايت، و جادّه بزرگتر، و طريقه معتدل بدار، كه گمراه تندرو به آن بارگردد، و عقب مانده، خود را به آن ملحق نمايد، و بر طاعتش نيروي مان بخش، و بر پيروى اش پا برجايمان كن و به متابعتش بر ما منّت بنه، و ما را در گروه او قرار بده، آن گروهى كه به شدّت قيام كننده به دستورش هستند، و همراه او شكيبا مى باشند، و با خيرخواهى اش جويندگان خشنودى تواند، تا ما را در روز قيامت، در شمار ياران و مددكاران، و تقويت كنندگان حكومتش محشور نمايی و اين واقعيت را براى ما، خالص از هر شك و شبهه و خودنمايى، و شهرت طلبى قرار بده، تا در اين كار به غير تو اعتماد نكنيم، و به آن جز خشنودى تو را نخواهيم،
و تا جايى ما را به جايگاه او وارد كنى، و در بهشت با او قرار دهى، و از خستگى و كسالت و سيتی پناهمان ده، و ما را از كسانى قرار ده كه به دست آنها براى دينت پيروزى آورى، و يارى ولیّت را به آنها نيرومند سازى، و ما در اين زمينه با ديگران عوض مكن، زيرا عوض كردن ما با ديگران بر تو آسان، ولى بر ما كار بسيار دشوار است.
خدايا بر متولّيان عهدش، و پيشوايان پس از او درود فرست، و آنان را به آرزوهايشان برسان، و در عمرش بيفزا، و پيروزيشان را نيرومند ساز، و براى آنان كامل كن، آنچه از دستوراتت به آنان مستند كردى، و پايه هاى حكومتشان را ثابت بدار، و ما را از مددكاران آنان، و نسبت به دينت از ياوران قرار ده، به درستی كه آنانند، معادن كلماتت، و خزانه داران دانشت، و پايه هاى توحيدت، و استوانه هاى دينت، و زبده هاى از بندگانت، و برگزيدگان از آفريدگانت، و اوليايت و گزيده هاى دوستانت، و انتخاب شده فرزندان پيامبرت و سلام و رحمت و بركات خدا بر او و بر آنان باد.",دعای امام رضا(ع) برای حضرت بقیه الله(عج)
74,76,"این دعا، دعای عظیم‌الشأنی است که از حضرت رضا(علیه‌السلام) روایت شده، آن حضرت فرموده است: این دعا، دعایی است که امام باقر(علیه‌السلام) در سحرهای ماه رمضان می‌خواند:
خدایا، از تو درخواست می‌کنم به‌حق زیباترین مرتبه از زیبایی‌ات و همه مراتب زیبایی‌ات زیباست، خدایا از تو درخواست می‌کنم به‌حق همه مراتب زیبایی‌ات. خدایا از تو درخواست می‌کنم به‌حق نیکوترین مرتبه از جمالت و همه مراتب جمال تو نیکوست، خدایا از تو درخواست می‌کنم به‌حق همه مراتب جمالت. خدایا از تو درخواست می‌کنم به‌حق برجسته‌ترین مرتبه از جلالت و همه مراتب جلال تو برجسته است، خدایا از تو درخواست می‌کنم به‌حق همه مراتب جلالت. خدایا از تو درخواست می‌کنم به‌حق بالاترین مرتبه از عظمتت و همه مراتب عظمتت عظیم است، خدایا از تو درخواست می‌کنم به‌حق همه مراتب عظمتت. خدایا از تو درخواست می‌کنم به‌حق نورانی‌ترین مرتبه از نورت و همه مراتب نور تو نورانی است، خدایا از تو درخواست می‌کنم به‌حق همه مراتب نورت. خدایا از تو درخواست می‌کنم به‌حق گسترده‌ترین مرتبه از رحمتت و همه مراتب رحمتت گسترده است، خدایا از تو درخواست می‌کنم به‌حق همه مراتب رحمتت. خدایا از تو درخواست می‌کنم به‌حق کامل‌ترین مرتبه از مراتب کلماتت و همه مراتب کلماتت کامل است، خدایا از تو درخواست می‌کنم به‌حق همه مراتب کلماتت؛ خدایا، از تو درخواست می‌کنم به‌حق کامل‌ترین مرتبه از کمالت و همه مراتب کمالت کامل است، خدایا از تو درخواست می‌کنم به‌حق همه مراتب کمالت. خدایا از تو درخواست می‌کنم به‌حق بزرگ‌ترین مرتبه از نام‌هایت و همه مراتب نام‌هایت بزرگ است، خدایا از تو درخواست می‌کنم به‌حق همه مراتب نام‌هایت. خدایا از تو درخواست می‌کنم به‌حق عزیزترین مرتبه از عزّتت و همه مراتب عزّتت عزیز است، خدایا از تو درخواست می‌کنم به‌حق همه مراتب عزتت. خدایا از تو درخواست می‌کنم به‌حق نافذترین مرتبه اراده‌ات و همه مراتب اراده‌ات نافذ است، خدایا از تو درخواست می‌کنم به‌حق همه مراتب اراده‌ات. خدایا از تو درخواست می‌کنم به‌حق قدرتت که بر همه موجودات احاطه دارد و همه قدرتت بر تمام موجودات احاطه دارد، خدایا از تو درخواست می‌کنم به‌حق همه مراتب قدرتت. خدایا از تو درخواست می‌کنم به‌حق نافذترین مرتبه از مراتب علمت و همه مراتب علمت نافذ است، خدایا از تو درخواست می‌کنم به‌حق همه مراتب علمت. خدایا از تو درخواست می‌کنم به‌حق پسندیده‌ترین مرتبه از گفتارت و همه مراتب گفتار تو پسندیده است، خدایا از تو درخواست می‌کنم به‌حق همه مراتب گفتارت. خدایا از تو درخواست می‌کنم به‌حق محبوب‌ترین مرتبه از خواسته‌هایت نزد تو و همه مراتب خواسته‌هایت محبوب است، خدایا از تو درخواست می‌کنم به‌حق همه مراتب خواسته‌هایت؛ خدایا، از تو درخواست می‌کنم به‌حق شریف‌ترین مرتبه از شرفت و همه مراتب شرف تو شریف است، خدایا از تو درخواست می‌کنم به‌حق همه مراتب شرفت. خدایا از تو درخواست می‌کنم به‌حق پایدارترین مرتبه از سلطنتت و همه مراتب سلطنت تو پایدار است، خدایا از تو درخواست می‌کنم به‌حق همه مراتب سلطنتت. خدایا از تو درخواست می‌کنم به‌حق باافتخارترین مرتبه از فرمانروایی‌ات و همه مراتب فرمانروایی‌ات با افتخار است، خدایا از تو درخواست می‌کنم به‌حق همه مراتب فرمانروایی‌ات. خدایا از تو درخواست می‌کنم به‌حق برترین مرتبه از برتری‌ات و همه مراتب برتری‌ات برتر است، خدایا از تو درخواست می‌کنم به‌حق همه مراتب برتری‌ات. خدایا از تو درخواست می‌کنم به‌حق دیرینه‌ترین مرتبه از مهرورزی‌ات و همه مراتب مهرورزی‌ات دیرینه است، خدایا از تو درخواست می‌کنم به‌حق همه مراتب مهرورزی‌ات. خدایا از تو درخواست می‌کنم به‌حق گرامی‌ترین مرتبه از نشانه‌هایت و همه مراتب نشانه‌هایت گرامی است، خدایا از تو درخواست می‌کنم به‌حق همه مراتب نشانه‌هایت. خدایا از تو درخواست می‌کنم به‌حق آنچه از مقام و قدرت که در آنی و از تو می‌خواهم به‌حق هر مقام به تنهایی و به‌حق هر قدرت به تنهایی، خدایا از تو درخواست می‌کنم به‌حق آنچه اجابت می‌کنی مرا به آن هنگامی که از تو درخواست می‌کنم پس مرا اجابت کن ای خدا.",دعا السحر (البهاء)
